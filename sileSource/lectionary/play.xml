<?xml version="1.0" encoding="utf-8"?>
<sile class="lectionary" papersize="a4">
<include src="lectionary/styles.sil" />
<info category="h" value="SANDE 1 BILONG ATVEN" />
<ms1>SANDE 1 BILONG ATVEN</ms1>
<ms>WELKAMIM GUTNIUS</ms>
<p2>Ekiam Krais Iesus, e nɨn iziam fa iziar ekiam nɨ ganɨdi.</p2>
<p3>Karais bar uabɨ abɨragha Godɨn akabar gɨn ghuavia temer ighuvimɨn areme. Bizir kam baghavɨra God Iesus fegha a isa pɨn mar anefa. Egha God iziar ghuir mam a ganɨngi, ziar kam a ziaba bar dagh afira.</p3>
<p2>Ekiam Krais Iesus, e nɨn iziam fa iziar ekiam nɨ ganɨdi.</p2>
<ms>GUTNIUS (longpela Rit) Lu 22:14-23:56</ms>
<p2>(S = Stori ; J = Jisas; W = wanwan man o meri; O = Olgeta)</p2>
<b/>
<s1>Kar, Krais Iesus mɨzazim inigha aremezir eghaghanim, Luk an osiri.</s1>
<sp><who>S:</who> Ezɨ damamin dughiam otozɨ, Iesus uan aposelba ko me dagher dakozimɨn mɨn apiaghav iti. Egha a kamaghɨn me mɨgei,</sp>
<sp><who>J:</who> “Kɨ guizbangɨra ia mɨgei, kɨ ua God Israelbagh Itazir Dughiamɨn isamɨn dagher katam rameghan kogham. Kamaghɨra ikɨ mangɨ, God Bizibagh Ativamin Dughiamɨn otogham. Kamaghɨn amizɨma kɨ ia ko isar kam ramasa bar ifonge. Egh kɨ gɨn mɨzazim iniam.”</sp>
<sp><who>S:</who> Egha Iesus wain apir itarim inighava Ekiam mɨnabagha kamaghɨn mɨgei,</sp>
<sp><who>J:</who> “Kɨ ia mɨgei, kɨ uam wainɨn ovɨzimɨn dɨpar katam raman kogham, kamaghɨra ikɨtɨma God Bizibagh Ativamin Dughiam otogham. Kamaghɨn, ia kagh a inigh ia uari danɨng.”</sp>
<sp><who>S:</who> Egha a bret inigha, Ekiam mɨnabagha anebighava me ganɨga kamaghɨn me mɨgei,</sp>
<sp><who>J:</who> “Kar nan nivafɨzim, *kɨ ia bagha anenɨngi. Ia anemɨ, na gɨnɨghnɨgh.”</sp>
<sp><who>S:</who> Me amegha gɨvazɨma, ezɨ kamaghɨra a wainɨn apir itarim inighava kamaghɨn mɨgei,</sp>
<sp><who>J:</who> “Itarimɨn aven itir wainɨn kam, an Akar Dɨkɨrɨzir Gavgavir Igiam, kɨ uan ghuzimɨn a gamizɨma, a ia bagha iri. Eghtɨ ia gan, dafarir na inighɨva gumazir kurabar dafarim darɨgham, a kara na ko dakozim gaperaghavtɨ. Eghtɨ Gumazibar Borim tuavir Afeziam faragha a bagh atɨzimɨn gɨn mangam. Ezɨ gumazir a inigha gumazir kurabar dafarim gatɨzim, gumaka, a bar ikuvigham.”</sp>
<sp><who>S:</who> Ezɨ me akar kam baregha uarira uarir azangsɨsi,</sp>
<sp><who>O:</who> “Tina bizir kam damuam?”</sp>
<sp><who>S:</who> Egha aposelba uari adogha ghaze, tinara en faragham? Ezɨ Iesus kamaghɨn me mɨgei,</sp>
<sp><who>J:</who> “Kantrin Igharazir Gumazibar atriviba, me uan gavgaviba ko ziaba fava, arazir kuraba gumazibagh amuava, egha kamaghɨn mɨgei ‘E gumazibar akurvasi.’ Ia kamaghɨn damuan markɨ. Gumazir ian torimɨn ikia ian faragha zuim, a uabɨ apengan ikɨva, borimɨn mɨn uabɨ arɨgh. Ezɨ gumazir ian faragha zuim, ian ingangarir gumazimɨn mɨn ikɨ. Tinara ekefe, gumazir pura dagher dakozimɨn aperaghav itim o gumazir dagheba anɨdim? Gumazir pura dagher dakozimɨn aperaghav itim. Ezɨma kɨ ian torimɨn ikia mati ian ingangarir gumazim. Kɨ osɨmtɨziba aterima ia na ko iti. Kamaghɨra nan afeziam Atrivimɨn mɨn na atɨzɨma, kɨ uaghan atrivibar mɨn ia arɨghasa. Eghtɨ nan atrivir dughiamɨn aven ia na ko atrivimɨn dabirabir aghuaribar apiaghɨva Israelbar anabar 12 plan ganam.”</sp>
<sp><who>S:</who> Egha Iesus kamaghɨn Pita mɨgei,</sp>
<sp><who>J:</who> “Saimon, Saimon, Satan nɨn nɨghnɨzir gavgavim tuisɨgh a gɨfoghasa, Godɨn azara. Ezɨ kɨ nɨ bagha Afeziar Ekiam ko mɨkemegha gɨfa, nɨn nɨghnɨzir gavgavim irɨghan kogham. Egh nɨ uamategh na bagh izɨva, egh uan aveghbuaba gavgavim me danɨng.”</sp>
<sp><who>S:</who> Egha Pita kamaghɨn mɨgɨa ghaze</sp>
<sp><who>W:</who> “Ekiam, kɨ nɨ ko kalabusɨn mangam o aremeghasa ifuegha iti.”</sp>
<sp><who>S:</who> Ezɨ Iesus kamaghɨn Pitan akam ikara,</sp>
<sp><who>J:</who> “Kɨ nɨ mɨgei, nɨ datɨrɨghɨn dughiar pumuning ko mɨkezimɨn mɨkɨm suam, nɨ na gɨfozir puvatɨ, eghtɨ tuarim maghɨrama akam.”</sp>
<sp><who>S:</who> Egha Iesus kamaghɨn uan suren gumazibar azara,</sp>
<sp><who>J:</who> “Kɨ dughiar kamɨn ia amadagha bizir kataba sara ia amadazir puvatɨ, dagɨaba azuir mɨtariba koma ruagha aruir mɨtariba koma dagarir asuaba. Ezɨ ia bizitamɨn otevez, o puvatɨ?”</sp>
<sp><who>S:</who> Ezɨ me kamaghɨn mɨgɨa ghaze,</sp>
<sp><who>O:</who> “Puvatɨ.”</sp>
<sp><who>S:</who> Ezɨ a kamaghɨn me mɨgei,</sp>
<sp><who>J:</who> “Eghtɨ ia datɨrɨghɨn uan dagɨar mɨtariba ikɨva, da inigh, egha ruagha aruir mɨtariba ikɨva, uaghan da inigh. Eghtɨ ia mɨdorozir sababa puvatɨghɨva, ia uan initam amadaghɨva tam givesegh. Kamaghɨn Godɨn Akɨnafarim ghaze, ‘Gumaziba an gara ghaze, a gumazir kuram.’ Kɨ ia mɨgei, bizir kaba na bativam. Are, Afeziar Ekiamɨn akɨnafarim osirizir moghɨn biziba na bativavɨra iti.” </sp>
<sp><who>S:</who> Ezɨ me mɨgei,</sp>
<sp><who>O:</who> “Ekiam, nɨ gan. E mɨdorozir sabar pumuning kagh iti.”</sp>
<sp><who>S:</who> Ezɨma a kamaghɨn me mɨgei,</sp>
<sp><who>J:</who> “A gɨfa.”</sp>
<sp><who>S:</who> Egha Iesus nguibar ekiam, Jerusalem, ategha, Olivɨn mɨghsɨam bagha zui. A zurara ami moghɨn. Ezɨ an suren gumaziba an gɨn zui. Egha me danganir kamɨn otivigha a kamaghɨn me mɨgei,</sp>
<sp><who>J:</who> “Ia uari bagh God ko mɨkɨm. Eghtɨma osɨmtɨzir ekiar kam ia damutɨma, ia ireghan kogham.”</sp>
<sp><who>S:</who> Egha a me ategha mong saghon ghua, mati gumazim dagɨam akuri moghɨn, egha a tevimning apɨrigha kamaghɨn God ko mɨgei,</sp>
<sp><who>J:</who> “Afeziam, nɨ ifueghava na da osɨmtɨzir kam inigh. Egh nan ifongiamɨn gɨn mangan markɨ. Nɨ uan ifongiamɨn gɨn mangɨ.”</sp>
<sp><who>S:</who> Ezɨ ensel mam Godɨn Nguibamɨn ikegha izava gavgavim a ganɨdi. Ezɨ Iesus nɨghnɨghava bar oseme, egha a pamtem Afeziam ko mɨgei. Ezɨ an doriba otivaghira mati ghuzim nguazim giri. An Afeziam ko mɨkemegha, dɨkavighava uamategha uan suren gumaziba bagha zui. Egha a men garima, me bar osemeghava akuavɨra iti. Ezɨ a me mɨgei,</sp>
<sp><who>J:</who> “Ia tizim bagha akui? Ia dɨkavighɨva Afeziam ko mɨkɨm. Eghtɨ osɨmtɨzir ekiam ia damutɨma, ia ireghan kogham.”</sp>
<sp><who>S:</who> Egha Iesus mɨgɨavɨra itima maburan gumazir bɨzim oto. An 12 plan gumazir mam Judas men faragha iza tuavim men aka. A Iesusɨn boroghɨra izeghava an torasava ami. Ezɨ Iesus kamaghɨn an azara,</sp>
<sp><who>J:</who> “Judas kar nɨ Gumazibar Otarimɨn toreghɨva a inighɨva, gumazir kurabar dafarim darɨghasa?”</sp>
<sp><who>S:</who> Ezɨ suren gumaziba Iesus ko ikia garima arazim otivasava amima, me kamaghɨn mɨgei,</sp>
<sp><who>O:</who> “Ekiam, e uan mɨdorozir sababar me mɨsogham, o?”</sp>
<sp><who>S:</who> Ezɨ men mav mɨdorozir sabam inighava, ofa gamir gumazibar ekiamɨn ingangarir gumazir mam mɨsoghava, an kuarim bar anetuzɨ a irɨ. Ezɨ Iesus kamaghɨn mɨgei,</sp>
<sp><who>J:</who> “Arazir kam atakigh!”</sp>
<sp><who>S:</who> Egha an an kuarimɨn suirazɨ, a dera. Ezɨ ofa gamir gumazibar ekiaba, ko Godɨn Dɨpenimɨn garir gumazir ekiaba, ko Judan gumazir dapaniba me iza Iesusɨn suighasava amim, a kamaghɨn me mɨgei,</sp>
<sp><who>J:</who> “Ia mɨdorozir sababa ko asianiba inigha iza mati ia okɨmakɨar gumazim o mɨdorozir gumazim buri? Kɨ zurara ia ko Godɨn Dɨpenimɨn aven itima, ia dafarim na garɨzir puvatɨ. Ezɨ datɨrɨghɨn ian dughiam. Datɨrɨghɨn mɨtarmemɨn gavgavim oto.”</sp>
<sp><who>S:</who> Ezɨ Iesusɨn apaniba an suighava a inigha ofa gamir gumazibar dapanimɨn dɨpenimɨn zui. Ezɨma Pita men gɨn ghua mong gɨrara iti. Ezɨma me dɨpenimɨn dɨvazimɨn aven avim atɨghava apiaghav itima, Pita uaghan me koma aperaghav iti. Ezɨ ingangarir guivir mam avir angazangarimɨn an garima, a me koma aperaghav itima, a mɨghɨgha an garava kamaghɨn a mɨgei,</sp>
<sp><who>W:</who> “Gumazir kam a ko ike.”</sp>
<sp><who>S:</who> Ezɨma Pita kamaghɨn mɨgɨa ghaze,</sp>
<sp><who>W:</who> “Puvatɨ! Amizim, kɨ a gɨfozir puvatɨ.”</sp>
<sp><who>S:</who> A mong ikezɨma gɨn ua mav izava an apigha kamaghɨn a mɨgɨa ghaze,</sp>
<sp><who>W:</who> “Nɨ uaghan men mav.”</sp>
<sp><who>S:</who> Ezɨ Pita kamaghɨn mɨgei,</sp>
<sp><who>W:</who> “Ai! Kɨ bar puvatɨ!”</sp>
<sp><who>S:</who> Dughiam mong ghugha gɨvazɨma, gumazir igharazim izava pamtem ghaze,</sp>
<sp><who>W:</who> “Guizbangɨra kav, a Galilin gumazimra. Kamaghɨn e guizbangɨra fo, a uaghan a ko ike.”</sp>
<sp><who>S:</who> Ezɨ Pita kamaghɨn mɨgɨa ghaze,</sp>
<sp><who>W:</who> “Aiee! Nɨ tizim mɨgei? Kɨ bar fozir puvatɨ!”</sp>
<sp><who>S:</who> Eghava a mɨgɨavɨra itima tuarim ake. Ezɨ Ekiam raghrɨghava mɨghɨgha Pitan garima, a mɨkemezir akabagh inɨrɨ, “Nɨ datɨrɨghɨn dughiar pumuning ko mɨkezimɨn mɨkɨm suam, ‘Nɨ na gɨfozir puvatɨ,’ eghtɨ tuarim maghɨrama akegham.” Egha Pita inɨrɨghava azenimɨn ghua bar puvɨrama azi.</sp>
<b/>
<sp><nowho>  </nowho><glue width="0.16667em" />Ezɨ gumazir Iesusɨn suighiziba dɨbovir akabar a mɨgɨava a mɨsosi. Egha me inir avɨzimɨn an damazimning ikegha kamaghɨn a mɨgei,</sp>
<b/>
<sp><who>O:</who> “Godɨn akam inigha izir gumazim, nɨ e mɨkɨm! Tina nɨ mɨsoke?”</sp>
<sp><who>S:</who> Egha me akar kurar avɨrir maba saram a mɨkeme.</sp>
<b/>
<sp><nowho>  </nowho><glue width="0.16667em" />Ezɨ amɨnim tirazɨma, Judan kotɨn aven itir gumazir aruaba (ofa gamir gumazir ekiaba, ko Judan arazibagh fozir gumaziba) me bar iza uari akuvaghav itima, me Iesus inighava men damazimɨn zui. Ezɨ me kamaghɨn mɨgei,</sp>
<b/>
<sp><who>O:</who> “Nɨ e mɨkɨm, kar nɨ Krais, God Uam E Iniasa Mɨsevezir Gumazim, o ti puvatɨ?”</sp>
<sp><who>S:</who> Ezɨ, a kamaghɨn me mɨgɨa ghaze,</sp>
<sp><who>J:</who> “Kɨ ia mɨkemeghtɨma, ia nɨghnɨzir gavgavim nan ikian kogham. Eghtɨ kɨ ian azaraghtɨma, ia na mɨkemeghan kogham. Eghtɨ datɨrɨghɨn ko gɨn izamin dughiaba, Gumazibar Otarim gavgaviba bar itir Godɨn agharir guvimɨn daperaghɨv ikiam.”</sp>
<sp><who>S:</who> Ezɨ me bar an azara,</sp>
<sp><who>O:</who> “Kar nɨ Godɨn Otarim?”</sp>
<sp><who>S:</who> Ezɨma a me mɨgɨa ghaze,</sp>
<sp><who>J:</who> “Ia guizbangɨra mɨgei, kɨ an Otarimra.”</sp>
<sp><who>S:</who> Egha me kamaghɨn mɨgɨa ghaze,</sp>
<sp><who>O:</who> “E tizim bagh uamategh gumaziba inightɨ me gumazir kamɨn arazibar gun e mɨkɨmam? A uabɨ bizir kam mɨkemezɨma e an akatorim baregha gɨfa.”</sp>
<sp><who>S:</who> Egha gumazir bɨzim bar dɨkavigha Iesus inigha Pailat bagha zui. Egha me dɨkavigha a gifara, kamaghɨn a mɨgɨa ghaze,</sp>
<sp><who>O:</who> “E gumazir kamɨn garima an en gavmanɨn ikura. Egha an e dagɨaba Sisar danɨngan bar en anogoregha, kamaghɨn mɨgɨa ghaze, a uabɨ atrivim ko God Uam E Iniasa Mɨsevezir Gumazim, Krais.”</sp>
<sp><who>S:</who> Ezɨ Pailat Iesusɨn azara,</sp>
<sp><who>W:</who> “Nɨ Judabar atrivim, o?”</sp>
<sp><who>S:</who> Ezɨ Iesus ghaze,</sp>
<sp><who>J:</who> “Are, mɨgɨrɨgɨar nɨ mɨgeim, a guizbangɨra.”</sp>
<sp><who>S:</who> Ezɨ Pailat kamaghɨn ofa gamir gumazir ekiaba koma gumazamizibav gɨa ghaze,</sp>
<sp><who>W:</who> “Kɨ gumazir kamɨn arazir kuratamɨn apizir puvatɨ.”</sp>
<sp><who>S:</who> Ezɨ me bar gavgavigha kamaghɨn mɨgɨa ghaze,</sp>
<sp><who>O:</who> “A Galilin Provinsɨn ikegha nguibabagh aruava men sure gamua men navibagh inivava da fe. Egha datɨrɨghɨn a Judian Provinsɨn izegha kagh otogha kamaghɨn amuavɨra iti.”</sp>
<sp><who>S:</who> Ezɨ Pailat mɨgɨrɨgɨar kam baregha, kamaghɨn men azara,</sp>
<sp><who>W:</who> “Kar Galilin gumazim?”</sp>
<sp><who>S:</who> Iesus Herot garir Provinsɨn ikezɨma, Pailat kamaghɨn foghava, anemadazɨ a Herot bagha ghu. Dughiar kamɨn Herot uaghan Jerusalemɨn iti. Herot fomɨra Iesusɨn ganasa ifuegha, an ganizir puvatɨgha, dughiar kamɨn an an ganigha, bar akonge. Egha Iesusɨn akaba baregha an mirakelɨn tamɨn ganasa.</sp>
<b/>
<sp><nowho>  </nowho><glue width="0.16667em" />Egha Herot azangsɨzir avɨravɨribar Iesus gamima, a bar an azangsɨzitam ika razir puvatɨ. Ezɨ ofa gamir gumazir ekiaba, ko Judan arazibagh fozir gumaziba, me roghɨra tuivighava, an atarava, akaba pamtem a gasi. Egha Herot uan mɨdorozir gumaziba ko an atarava dɨbovir akar kurabar a mɨgei. Egha me atrivimɨn inir aghuir mam inigha a gikegha, uam anemadazɨ, a Pailat bagha zui. Fomɨra Herot Pailatɨn anɨngaghe, egha dughiar kam aning ua uaning ini.</sp>
<sp><who>S:</who> Ezɨ Pailat, ofa gamir gumazir ekiaba, ko gumazir dapanir ekiaba, ko gumazamiziba, men deima me bar uari akuvagha iti. Ezɨma a kamaghɨn mɨgei,</sp>
<sp><who>W:</who> “Ia gumazir kam inighava na bagha ize. Egha ia kamaghɨn mɨgei, ‘A gumazamizibav geima me gavmanɨn ikura.’ Ezɨ kɨ ian damazimɨn arazir kabanagh bagha an azangsɨki. Ia oragh! Kɨ gumazir kamɨn arazitam batozir puvatɨ. Ia purama a gifari. Ezɨ Herot uaghan nɨghnɨzir kam ikiava, gumazir kam e bagha uam anemada. Ia oraki! An arazir kuratam damighɨva, an ovengam. Gumazir kam arazir kuratam gamizir pu, an ovengan kogham. Kamaghɨn, kɨ purama a fozoregh, an ateghtɨma a mangam.”</sp>
<sp><who>S:</who> Ezɨ amiziba ko gumaziba bar moghɨra tuai,</sp>
<sp><who>O:</who> “Gumazir mamɨn mɨsokegh! Egh Barabas ateghtɨ an e bagh izɨ!”</sp>
<sp><who>S:</who> (Barabas a fomɨra Romɨn gavmanɨn ikuragha Jerusalemɨn nguibamɨn aven mɨdorozim fore. Ezɨ gumazir maba ariaghɨre. Ezɨ me a isa kalabus gatɨ.) Ezɨ Pailat Iesus ateghtɨ a mangasa ua me mɨgei. Ezɨ me kamaghɨn tuai,</sp>
<sp><who>O:</who> “A mɨsokegh! A mɨsokegh! A isɨ ter ighuvim gafugh!”</sp>
<sp><who>S:</who> Ezɨ dughiar mɨkezim a kamaghɨn mɨgei,</sp>
<sp><who>W:</who> “Manmagh su? An arazir kurar manam gami? Kɨ an arazir kuratamɨn apizir puvatɨ. An arazir kuratam damighɨva an ovengam. Gumazir kam arazir kuratam gamizir puvatɨ. Kɨ purama a fozoreghɨva aneteghtɨ, a mangam.”</sp>
<sp><who>S:</who> Ezɨma me bar moghɨra gavgavigha dei, “Iesus isɨva ter ighuvim gafugh!” Ezɨ men dɨmdiaba bar Pailatɨn akam gafira. Ezɨma Pailat men akamɨn gɨn ghugha, Iesus mɨgɨa ghaze, an ovengam. Gumazamiziba me Pailatɨn deima a Barabas ataki. Gumazir kam a gavman ikuragha mɨdorozim forezɨma, gumazir maba ariaghɨre. Ezɨ me a isa kalabus gatɨ. Ezɨma Pailat gumazamizibar nɨghnɨzimɨn gɨn ghuava, Iesus isava mɨdorozir gumazibar dafarim gatɨ.</sp>
<b/>
<sp><nowho>  </nowho><glue width="0.16667em" />Ezɨ mɨdorozir gumaziba Iesus inigha zuima, gumazir mam an ziam Saimon, a Sairinɨn gumazir mam. A Jerusalemɨn mangasa iza me gitavɨrazɨma, me an suira. Egha me ter ighuvim an dɨpɨzim gatɨgha a mɨgeima a Iesusɨn gɨn zui.</sp>
<b/>
<sp><nowho>  </nowho><glue width="0.16667em" />Ezɨma gumazir avɨrim an gɨn ghua, amiziba a bagha aziava azir akar ighiar amɨrɨzibagh ami. Ezɨma Iesus raghrɨgha kamaghɨn me mɨgɨa ghaze,</sp>
<b/>
<b/>
<sp><who>J:</who> “Ia Jerusalemɨn amiziba, ia na bagh arangan markɨ. Ia uari ko uan boriba bagh arang! Gɨn dughiatam otoghtɨma, me kamaghɨn mɨkɨm suam, ‘Amizir furabaghatiba ko amizir tɨghar boriba batamiba ko, amizir oteba boribagh anɨngizir puvatɨziba, me bar akuegham.’ ‘Egh me dughiar kamɨn kamaghɨn mɨghsɨabav kɨmam, “Ia e gisɨn irɨghɨva, e mongegh!” ’ Me datɨrɨghɨn arazir kamɨn temer angamtɨzim damighɨva arazir mana tamɨn temer mɨdiarɨm damuam?”</sp>
<sp><who>S:</who> Ezɨ mɨdorozir gumaziba gumazir kurar pumuning Iesus ko aningɨn mɨsueghtɨma me aremeghasa aning inigha izi. Egha me ghua danganir mamɨn oto, an ziam Dapanir Agharim. Egha me danganir kam Iesus isava tememɨn anegura. Me uaghan gumazir kuramning agurazɨma, mam an guvimɨn itima, mam an kɨriamɨn iti. Ezɨ Iesus kamaghɨn mɨgei,</sp>
<sp><who>J:</who> “Afeziam, me amir biziba me dagh fozir puvatɨ. Nɨ men arazir kuraba gɨn amadagh.”</sp>
<sp><who>S:</who> Ezɨ mɨdorozir gumaziba Iesusɨn korotiaba iniasa satu gikararai. Ezɨ gumazamiziba an gara tuivighav itima, gumazir dapanir ekiaba uaghan an gara mɨnbaba sighsirava kamaghɨn a mɨgei,</sp>
<sp><who>O:</who> “A gumazir mabar akurvakis. Egh a guizbangɨra God Uam E Iniasa Mɨsevezir Gumazim, gumazir God inabazim, a uabɨ uabɨn akuragh.”</sp>
<sp><who>S:</who> Ezɨ mɨdorozir gumaziba izava uaghan a dɨpovava, egha wainɨn dɨpar mɨsozim a ganigha kamaghɨn a mɨgei,</sp>
<sp><who>O:</who> “Nɨ guizbangɨra Judabar atrivir gumazim, nɨ uabɨ uabɨn akuragh!”</sp>
<sp><who>S:</who> Egha mɨdorozir gumaziba osizirir mam Iesusɨn dapanim gisɨn anegura. An osiziriba kamaghɨn mɨgei, “Gumazir kam Judabar Atrivir Gumazim.” Ezɨ gumazir kurar mam ter ighuvimɨn guraghav ikia, atara kamaghɨn Iesus mɨgei,</sp>
<sp><who>W:</who> “Nɨ guizbangɨra God Uam E Iniasa Mɨsevezir Gumazim, nɨ uabɨn akurvaghɨva ga sarama akuragh!”</sp>
<sp><who>S:</who> Ezɨ gumazir kurar igharazim atarava kamaghɨn mɨgei,</sp>
<sp><who>W:</who> “Nɨ ovengasava amuava, Godɨn atiati, o puvatɨ? <verse number="41" style="v" />Me deragha ga gami, ga uan arazir kurabagh ipuri. Ezɨma gumazir kam arazir kuratam gamizir puvatɨ.”</sp>
<sp><who>S:</who> Egha gumazir kam kamaghɨn Iesus mɨgei,</sp>
<sp><who>W:</who> “Iesus, nɨ gɨn atrivimɨn ikiamin dughiam nɨ na ginɨrɨgh.”</sp>
<sp><who>S:</who> Ezɨma Iesus a mɨgei,</sp>
<sp><who>J:</who> “Kɨ guizbangɨra nɨ mɨgei, nɨ datɨrɨghɨn na ko Godɨn Nguibar Aghuarimɨn ikiam.”</sp>
<sp><who>S:</who> Ezɨ aruem dughiar kamɨn garir puvatɨ. Kamaghɨn amizɨ, mɨtatem 12 kloghɨn nguazim bar anevaragha ghua 3 kloghɨn tu. Ezɨma Godɨn Dɨpenimɨn itir inir ekiam tongɨra bɨki. Ezɨ Iesus pamtem kamaghɨn dei,</sp>
<sp><who>J:</who> “Afeziam, kɨ uan duam nɨn dafarim garɨsi.”</sp>
<sp><who>S:</who> A kamaghɨn mɨkemeghava uan duam sue.</sp>
<p2>(0l i nildaun na pre liklik.)</p2>
<sp><who>S:</who> Ezɨ mɨdorozir gumazibar gumazir ekiam kamaghɨn ganighava Godɨn ziam fe. Egha kamaghɨn mɨgei,</sp>
<sp><who>W:</who> “Guizbangɨra, kar gumazir aghuim, a bizitam pazava a gamizir puvatɨ.”</sp>
<sp><who>S:</who> Ezɨ gumazamizir iza itiba bizir kabanaghɨn gari da otivima, me azia, uan afarɨzibav sogha, egha uan dɨpenibar zui. Ezɨma Iesus gɨfozir gumaziba, ko amizir an gɨn Galilin izeziba, me mong saghon tuivigha ikia, bizir kabar gari da otifi.</sp>
<b/>
<sp><nowho>  </nowho><glue width="0.16667em" />Ezɨ gumazir mam, an ziam Josep, a Judian Provinsɨn nguibam Arimatean ikegha ize. A gumazir aghuim, a Godɨn damazimɨn derazir mam, a Kaunsel memban mam. Egha a men nɨghnɨziba ko arazibar gɨn mangan aghua. A God Bizibagh Ativamin Dughiam a baghavɨra muza iti. Egha Josep Iesusɨn kuam iniasa ghua Pailatɨn azarazɨma, Pailat an amamangatɨ. Ezɨ a Iesusɨn kuam tememɨn anedegha, inir ghurghurimɨn a righa, a inigha ghuava dagɨar torir me fomɨra gumazir kuatam atɨzir puvatɨzim gatɨ. Kar dughiar bizibar kɨrim, ezɨ Sabatɨn dughiam roghɨra ize.</sp>
<b/>
<sp><nowho>  </nowho><glue width="0.16667em" />Ezɨ amizir Iesusɨn gɨn Galilin izeziba, me Josepɨn gɨn ghua dagɨar torimɨn gari. Egha me uaghan garima, Josep manmaghɨn Iesusɨn kuam atɨ. Egha me ganigha gɨvaghava, uamategha uan dɨpenibar ghuava bizir mughuriaba itiba ko boreba isa da arɨsi. Egha Godɨn osizirim mɨkemezɨ moghɨn, me Sabatɨn dughiamɨn avughsi.</sp>
<b/>
<ms>GUTNIUS (sotpela Rit) Lu 23:1-49</ms>
<p>(S = Stori; J = Jisas; W = wanwan man o meri; O= Olgeta)</p>
<b/>
<s1>Kar, Krais Iesus mɨzazim inigha aremezir eghaghanim, Luk an osiri.</s1>
<sp><who>S:</who> Egha gumazir bɨzim bar dɨkavigha Iesus inigha Pailat bagha zui. Egha me dɨkavigha a gifara, kamaghɨn a mɨgɨa ghaze,</sp>
<sp><who>O:</who> “E gumazir kamɨn garima an en gavmanɨn ikura. Egha an e dagɨaba Sisar danɨngan bar en anogoregha, kamaghɨn mɨgɨa ghaze, a uabɨ atrivim ko God Uam E Iniasa Mɨsevezir Gumazim, Krais.”</sp>
<sp><who>S:</who> Ezɨ Pailat Iesusɨn azara,</sp>
<sp><who>W:</who> “Nɨ Judabar atrivim, o?”</sp>
<sp><who>S:</who> Ezɨ Iesus ghaze,</sp>
<sp><who>J:</who> “Are, mɨgɨrɨgɨar nɨ mɨgeim, a guizbangɨra.”</sp>
<sp><who>S:</who> Ezɨ Pailat kamaghɨn ofa gamir gumazir ekiaba koma gumazamizibav gɨa ghaze,</sp>
<sp><who>W:</who> “Kɨ gumazir kamɨn arazir kuratamɨn apizir puvatɨ.”</sp>
<sp><who>S:</who> Ezɨ me bar gavgavigha kamaghɨn mɨgɨa ghaze,</sp>
<sp><who>O:</who> “A Galilin Provinsɨn ikegha nguibabagh aruava men sure gamua men navibagh inivava da fe. Egha datɨrɨghɨn a Judian Provinsɨn izegha kagh otogha kamaghɨn amuavɨra iti.”</sp>
<sp><who>S:</who> Ezɨ Pailat mɨgɨrɨgɨar kam baregha, kamaghɨn men azara,</sp>
<sp><who>W:</who> “Kar Galilin gumazim?”</sp>
<sp><who>S:</who> Iesus Herot garir Provinsɨn ikezɨma, Pailat kamaghɨn foghava, anemadazɨ a Herot bagha ghu. Dughiar kamɨn Herot uaghan Jerusalemɨn iti. Herot fomɨra Iesusɨn ganasa ifuegha, an ganizir puvatɨgha, dughiar kamɨn an an ganigha, bar akonge. Egha Iesusɨn akaba baregha an mirakelɨn tamɨn ganasa.</sp>
<b/>
<sp><nowho>  </nowho> Egha Herot azangsɨzir avɨravɨribar Iesus gamima, a bar an azangsɨzitam ika razir puvatɨ. Ezɨ ofa gamir gumazir ekiaba, ko Judan arazibagh fozir gumaziba, me roghɨra tuivighava, an atarava, akaba pamtem a gasi. Egha Herot uan mɨdorozir gumaziba ko an atarava dɨbovir akar kurabar a mɨgei. Egha me atrivimɨn inir aghuir mam inigha a gikegha, uam anemadazɨ, a Pailat bagha zui. Fomɨra Herot Pailatɨn anɨngaghe, egha dughiar kam aning ua uaning ini.</sp>
<sp><who>S:</who> Ezɨ Pailat, ofa gamir gumazir ekiaba, ko gumazir dapanir ekiaba, ko gumazamiziba, men deima me bar uari akuvagha iti. Ezɨma a kamaghɨn mɨgei,</sp>
<sp><who>W:</who> “Ia gumazir kam inighava na bagha ize. Egha ia kamaghɨn mɨgei, ‘A gumazamizibav geima me gavmanɨn ikura.’ Ezɨ kɨ ian damazimɨn arazir kabanagh bagha an azangsɨki. Ia oragh! Kɨ gumazir kamɨn arazitam batozir puvatɨ. Ia purama a gifari. Ezɨ Herot uaghan nɨghnɨzir kam ikiava, gumazir kam e bagha uam anemada. Ia oraki! An arazir kuratam damighɨva, an ovengam. Gumazir kam arazir kuratam gamizir pu, an ovengan kogham. Kamaghɨn, kɨ purama a fozoregh, an ateghtɨma a mangam.”</sp>
<sp><who>S:</who> Ezɨ amiziba ko gumaziba bar moghɨra tuai,</sp>
<sp><who>O:</who> “Gumazir mamɨn mɨsokegh! Egh Barabas ateghtɨ an e bagh izɨ!”</sp>
<sp><who>S:</who> (Barabas a fomɨra Romɨn gavmanɨn ikuragha Jerusalemɨn nguibamɨn aven mɨdorozim fore. Ezɨ gumazir maba ariaghɨre. Ezɨ me a isa kalabus gatɨ.) Ezɨ Pailat Iesus ateghtɨ a mangasa ua me mɨgei. Ezɨ me kamaghɨn tuai,</sp>
<sp><who>O:</who> “A mɨsokegh! A mɨsokegh! A isɨ ter ighuvim gafugh!”</sp>
<sp><who>S:</who> Ezɨ dughiar mɨkezim a kamaghɨn mɨgei,</sp>
<sp><who>W:</who> “Manmagh su? An arazir kurar manam gami? Kɨ an arazir kuratamɨn apizir puvatɨ. An arazir kuratam damighɨva an ovengam. Gumazir kam arazir kuratam gamizir puvatɨ. Kɨ purama a fozoreghɨva aneteghtɨ, a mangam.”</sp>
<sp><who>S:</who> Ezɨma me bar moghɨra gavgavigha dei, “Iesus isɨva ter ighuvim gafugh!” Ezɨ men dɨmdiaba bar Pailatɨn akam gafira. Ezɨma Pailat men akamɨn gɨn ghugha, Iesus mɨgɨa ghaze, an ovengam. Gumazamiziba me Pailatɨn deima a Barabas ataki. Gumazir kam a gavman ikuragha mɨdorozim forezɨma, gumazir maba ariaghɨre. Ezɨ me a isa kalabus gatɨ. Ezɨma Pailat gumazamizibar nɨghnɨzimɨn gɨn ghuava, Iesus isava mɨdorozir gumazibar dafarim gatɨ.</sp>
<b/>
<sp><nowho>  </nowho> Ezɨ mɨdorozir gumaziba Iesus inigha zuima, gumazir mam an ziam Saimon, a Sairinɨn gumazir mam. A Jerusalemɨn mangasa iza me gitavɨrazɨma, me an suira. Egha me ter ighuvim an dɨpɨzim gatɨgha a mɨgeima a Iesusɨn gɨn zui.</sp>
<b/>
<sp><nowho>  </nowho> Ezɨma gumazir avɨrim an gɨn ghua, amiziba a bagha aziava azir akar ighiar amɨrɨzibagh ami. Ezɨma Iesus raghrɨgha kamaghɨn me mɨgɨa ghaze,</sp>
<b/>
<b/>
<sp><who>J:</who> “Ia Jerusalemɨn amiziba, ia na bagh arangan markɨ. Ia uari ko uan boriba bagh arang! Gɨn dughiatam otoghtɨma, me kamaghɨn mɨkɨm suam, ‘Amizir furabaghatiba ko amizir tɨghar boriba batamiba ko, amizir oteba boribagh anɨngizir puvatɨziba, me bar akuegham.’ ‘Egh me dughiar kamɨn kamaghɨn mɨghsɨabav kɨmam, “Ia e gisɨn irɨghɨva, e mongegh!” ’ Me datɨrɨghɨn arazir kamɨn temer angamtɨzim damighɨva arazir mana tamɨn temer mɨdiarɨm damuam?”</sp>
<sp><who>S:</who> Ezɨ mɨdorozir gumaziba gumazir kurar pumuning Iesus ko aningɨn mɨsueghtɨma me aremeghasa aning inigha izi. Egha me ghua danganir mamɨn oto, an ziam Dapanir Agharim. Egha me danganir kam Iesus isava tememɨn anegura. Me uaghan gumazir kuramning agurazɨma, mam an guvimɨn itima, mam an kɨriamɨn iti. Ezɨ Iesus kamaghɨn mɨgei,</sp>
<sp><who>J:</who> “Afeziam, me amir biziba me dagh fozir puvatɨ. Nɨ men arazir kuraba gɨn amadagh.”</sp>
<sp><who>S:</who> Ezɨ mɨdorozir gumaziba Iesusɨn korotiaba iniasa satu gikararai. Ezɨ gumazamiziba an gara tuivighav itima, gumazir dapanir ekiaba uaghan an gara mɨnbaba sighsirava kamaghɨn a mɨgei,</sp>
<sp><who>O:</who> “A gumazir mabar akurvakis. Egh a guizbangɨra God Uam E Iniasa Mɨsevezir Gumazim, gumazir God inabazim, a uabɨ uabɨn akuragh.”</sp>
<sp><who>S:</who> Ezɨ mɨdorozir gumaziba izava uaghan a dɨpovava, egha wainɨn dɨpar mɨsozim a ganigha kamaghɨn a mɨgei,</sp>
<sp><who>O:</who> “Nɨ guizbangɨra Judabar atrivir gumazim, nɨ uabɨ uabɨn akuragh!”</sp>
<sp><who>S:</who> Egha mɨdorozir gumaziba osizirir mam Iesusɨn dapanim gisɨn anegura. An osiziriba kamaghɨn mɨgei, “Gumazir kam Judabar Atrivir Gumazim.” Ezɨ gumazir kurar mam ter ighuvimɨn guraghav ikia, atara kamaghɨn Iesus mɨgei,</sp>
<sp><who>W:</who> “Nɨ guizbangɨra God Uam E Iniasa Mɨsevezir Gumazim, nɨ uabɨn akurvaghɨva ga sarama akuragh!”</sp>
<sp><who>S:</who> Ezɨ gumazir kurar igharazim atarava kamaghɨn mɨgei,</sp>
<sp><who>W:</who> “Nɨ ovengasava amuava, Godɨn atiati, o puvatɨ? <verse number="41" style="v" />Me deragha ga gami, ga uan arazir kurabagh ipuri. Ezɨma gumazir kam arazir kuratam gamizir puvatɨ.”</sp>
<sp><who>S:</who> Egha gumazir kam kamaghɨn Iesus mɨgei,</sp>
<sp><who>W:</who> “Iesus, nɨ gɨn atrivimɨn ikiamin dughiam nɨ na ginɨrɨgh.”</sp>
<sp><who>S:</who> Ezɨma Iesus a mɨgei,</sp>
<sp><who>J:</who> “Kɨ guizbangɨra nɨ mɨgei, nɨ datɨrɨghɨn na ko Godɨn Nguibar Aghuarimɨn ikiam.”</sp>
<sp><who>S:</who> Ezɨ aruem dughiar kamɨn garir puvatɨ. Kamaghɨn amizɨ, mɨtatem 12 kloghɨn nguazim bar anevaragha ghua 3 kloghɨn tu. Ezɨma Godɨn Dɨpenimɨn itir inir ekiam tongɨra bɨki. Ezɨ Iesus pamtem kamaghɨn dei,</sp>
<sp><who>J:</who> “Afeziam, kɨ uan duam nɨn dafarim garɨsi.”</sp>
<sp><who>S:</who> A kamaghɨn mɨkemeghava uan duam sue.</sp>
<p2>(0l i nildaun na pre liklik.)</p2>
<sp><who>S:</who> Ezɨ mɨdorozir gumazibar gumazir ekiam kamaghɨn ganighava Godɨn ziam fe. Egha kamaghɨn mɨgei,</sp>
<sp><who>W:</who> “Guizbangɨra, kar gumazir aghuim, a bizitam pazava a gamizir puvatɨ.”</sp>
<sp><who>S:</who> Ezɨ gumazamizir iza itiba bizir kabanaghɨn gari da otivima, me azia, uan afarɨzibav sogha, egha uan dɨpenibar zui. Ezɨma Iesus gɨfozir gumaziba, ko amizir an gɨn Galilin izeziba, me mong saghon tuivigha ikia, bizir kabar gari da otifi.</sp>
</sile>