<?xml version="1.0" encoding="utf-8"?>
<sile class="lectionary" papersize="a4">
<include src="lectionary/styles.sil" />
<vfill/>
<mt>TAIM</mt>
<bigskip/>
<mt>BILONG</mt>
<bigskip/>
<mt>ATVEN</mt>
<bigskip/>
<mt>NA KRISMAS</mt>
<vfill/>
<eject/>
<info category="h" value="SANDE 1 BILONG ATVEN" />
<ms1>SANDE 1 BILONG ATVEN</ms1>
<ms>1. RIT <rq>Jer 33:14-16</rq></ms>
<mr>Akar dapanim: Kɨ Devitɨn anabamɨn aven gumazitam damightɨ an otogh anang, mati temer ghuzir igiam otogha anadi.</mr>
<s1>Akar kam, Godɨn akam inigha izir gumazim Jeremaia, an osiri.</s1>
<twocol>
<p>Egha Ikiavɨra Itir God ghaze, “Dughiar kɨ mɨsevezim izɨtɨ, kɨ faragha Israelia ko Juda, me ko dɨkɨrɨzir akam a guizbangɨram otivam. Kɨ dughiar kamɨn, Devitɨn adarazir aven gumazir bar aghuir tam a damutɨ an otogham, mati temer ghuzir igiam temer aguamɨn otogham. Gumazir kam atrivimɨn ikɨ arazir aghuimɨn gɨn mangɨ guizɨn arazimɨn nguazir kamɨn itir gumazamizibagh ativagh men ganam. Eghtɨ dughiar kamɨn Jerusalemɨn nguibamɨn itir darazi, me dabirabir aghuim ko navir amɨrɨzimɨn ikiam. Eghtɨ Judaba, God men akurvaghtɨ, me uam osɨmtɨziba puvatɨgh deravɨra ikiam. Eghtɨ me Jerusalem iziar kam a darɨgh a dɨponam, “Ikiavɨra Itir God, a guizɨn arazir aghuimɨn mɨngarim.”</p>
<s2>Kar Godɨn Akam.</s2>
</twocol>
<ms>SAM <rq>Sam 25:4bc-5ab, 8-9 10, 14</rq></ms>
<s1>Ia akam ikaragh: O Ekiam, nan azangsɨzim nɨ bagha zui.</s1>
<b/>
<q1>O Ikiavɨra Itir God, nɨ uan arazir aghuiba nan akakagh.</q1>
<q2>Egh tuavir kɨ mangamiba, nɨ dar nan sure damu.</q2>
<q1>Nɨ nan God, nɨ nan akuragha ua na ini.</q1>
<q2>Kamaghɨn, nɨ uan guizɨn akamɨn gɨn mangamin arazibar nan sure damutɨ,</q2>
<q2>kɨ dughiabar zurara nɨghnɨzir gavgavim nɨn ikiam.</q2>
<b/>
<s1>Ia akam ikaragh: O Ekiam, nan azangsɨzim nɨ bagha zui.</s1>
<b/>
<q1>Ikiavɨra Itir God, a bar deragha an araziba bar guizbangɨra.</q1>
<q2>Kamaghɨn, a gumazir arazir ikurabagh amiba,</q2>
<q2>a uan arazibar gɨn mangasa men sure gami.</q2>
<q1>Gumazir uari abɨra an apengan itiba,</q1>
<q2>a men faragha ghua tuavim men akakazɨ, me arazir aghuibarama ami.</q2>
<q2>Egha arazir a ifongezibar a men sure gami.</q2>
<b/>
<s1>Ia akam ikaragh: O Ekiam, nan azangsɨzim nɨ bagha zui.</s1>
<b/>
<q1>Gumazim, Ikiavɨra Itir Godɨn Akar Gavgavir Dɨkɨrɨzim ko an akar gavgavibar gɨn zuima,</q1>
<q2>an an apangkuvighavɨra iti.</q2>
<q2>Egha a mɨkemezɨ moghɨra deragha bizibagh amua, uan nɨghnɨzim gighavkɨrir puvatɨ. Gumazamizir Ikiavɨra Itir Godɨn atiatia an apengan itiba,</q2>
<q2>a men namakam gami.</q2>
<q2>Egha uan Akar Dɨkɨrɨzir Gavgavim azenara anekazɨ me a gɨfo.</q2>
<b/>
<s1>Ia akam ikaragh: O Ekiam, nan azangsɨzim nɨ bagha zui.</s1>
<ms>2. RIT <rq>1 Te 3:12 - 4:2</rq></ms>
<mr>Akar dapanim: En Ekiam Iesus uamateghamin dughiam, God e gavgavim en navir averibar anɨngam.</mr>
<s1>Akar kam, akɨnafarir faragha zuim, Pol Tesalonaikan gumazamiziba baghava an osirizimɨn aven iti.</s1>
<twocol>
<p>E kamagh sua, Ekiam ia damightɨ arazir igharazir darazigh ifongezim bar moghɨra ia gizɨfagh egh fasfagham. E bar ia gifongezɨ moghɨra, ia vaghvagh Godɨn gumazamiziba ko gumazamizir igharaziba bar me gifongegh. Eghtɨ God gavgavim ia danɨngtɨ, gumazamizir en Ekiam Iesusɨn damazimɨn zueziba bar, a ko uamateghtɨ, en God en Afeziam ian gantɨma ia an damazimɨn zuegh arazir kuraba puvatɨgham.</p>
<p>Kamaghɨn, en adarazi, e God ifongezir araziba bar ian akagha ghaze, arazir kaba ia dar amu. Arazir kaba, ia datɨrɨghɨn guizbangɨra dagh ami. E datɨrɨghɨn Ekiam Iesusɨn ziamɨn gavgavimɨn ia gakaghora ghaze, ia arazir kabar amu mamaghɨra ikɨ. E Ekiam Iesusɨn ziamɨn ian sure gamizir Akaba, ia dagh fo.</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Ekiam, nɨ uan apangkuvim isɨ en akagh uam e inigh.</p3>
<p2>Aleluia.</p2>
<ms>GUTNIUS <rq>Lu 21:25-28, 34-36</rq></ms>
<mr>Akar dapanim: God ua ia iniamin dughiam a roghɨra izegha gɨfa.</mr>
<s1>Ia, Krais Iesusɨn Akar Aghuir Luk osirizim, a baragh.</s1>
<twocol>
<p>Egha Iesus ghua kamaghɨn mɨgei, “Eghtɨ arazaraziba aruem ko iakɨnim ko mɨkoveziba bativam. Eghtɨ ongarim dɨpɨr tɨngaghɨvɨra ikɨtɨma nguazimɨn gumazamiziba bar atiatigh okam nɨghnɨgham. Eghtɨ overiamɨn biziba bar nɨgham, kamaghɨn gumaziba atiatingɨva damaziba men isirtɨma me daighirɨva, egh me otivamin biziba bagh mɨzuamɨva nɨghnɨgham. Egh me dughiar kamɨn Gumazibar Borimɨn gantɨ, a ghuariamɨn tongɨn gavgavim ko angazangarir ekiam sara izam. Eghtɨ bizir kabanagh otivighrɨtɨma ia dɨkavigh, uan dapaniba fegh gan! God ua ia iniamin dughiam roghɨra ize!”</p>
<p>Egha Iesus ghua kamaghɨn mɨgei, “Ia uari bagh ganigh! Isaba ko, dɨpar onganiba ko nguazir kamɨn biziba, ia puv dagh nɨghnɨghtɨ, da ia dɨkabɨntɨ, dughiar otivamin kam puram otoghɨva, mati asɨzibar azuazimɨn mɨn ian suigham. Eghtɨ dughiar kam nguibaba koma nguazir kamɨn gumaziba bar me bativam. Ia zurara uari bagh gan Afeziam ko mɨkɨmvɨra ikɨtɨma, a gavgavim ia danɨngtɨma ia bizir otivamin kabagh itavɨragham. Egh ia Gumazibar Otarimɨn damazimɨn tuivam.”</p>
<s2>Kar, Krais Iesusɨn Akar Aghuim.</s2>
</twocol>
<eject/>
<info category="h" value="SANDE 2 BILONG ATVEN" />
<ms1>SANDE 2 BILONG ATVEN</ms1>
<ms>I. RIT <rq>Bar 5:1-9</rq></ms>
<mr>Akar dapanim: Jerusalem, Godɨn nɨn adɨsir aghuim isɨ nguazimɨn gumazamiziba bar men akagham.</mr>
<s1>Akar kam, Godɨn akam inigha izir gumazim Baruk, an osiri.</s1>
<twocol>
<p>O Jerusalem, nɨ azia ikiava aghuizir korotiaba suegh. Egh Godɨn gavgavim ko angazangarir ekiamɨn kurkazir igiabar aghuigh kamaghɨra ikɨ. Egh Godɨn arazir aghuimɨn gɨn mangɨ an aven ikɨ, mati gumazim korotiar ghurim sueghava korotiar aghuim aruzɨ an anevara. Egh nɨ Godɨn gavgavir ikiavɨra itim an suiragh an apengan ikɨ, mati atrivim dapanir asuar aghuim isa uan dapanim garu. Guizbangɨra, God nɨn kurkazir aghuiba ko ganganir aghuim isɨ nguazir kamɨn gumazamiziba bar men akagham. Egh God ziar igiar mamning isɨ nɨ datɨghtɨ aning ikɨ kamaghɨra ikiam. Ziar kamning kamakɨn: “Arazir aghuim nɨ gamizɨ, nɨ navir amɨrɨzim ko dabirabir aghuimɨn iti,” ko “Godɨn apengan itir arazim, a ziar ekiam nɨ ganɨdi.” O Jerusalem nɨ dɨkavigh mɨghsɨamɨn ghuamɨn pɨn tɨgh uan boribar gan. Godɨn Bar Zuezim, ghua aruem anadi naghɨn ko aruem ghuaghiri naghɨn, men diazɨ me uari akuvagha iti. Me fo, God me gɨnɨghnɨgha men akura. Bizir kam bagha, me bar akonge. Nɨn apaniba fomɨra me inigha men akua uan suebar ghue. Eghtɨ datɨrɨghɨn God ua men aku izɨtɨ me iziar ekiam iniam. Mati, gumaziba uan atriviba ateri moghɨn, izam. God akar gavgavim anɨga ghaze, mɨghsɨar ekiaba ko mɨghsɨar doziba da bar magɨreghtɨ, danganir iraghueziba uam izevegham. Nguazim bar voroghɨra irɨghɨv ikɨtɨ, Israelia ua izɨ Ekiamɨn gavgavim ko angazangarim sara uan nguibamɨn izam. God mɨkɨmtɨma, temer mughuriar aghuiba zuiba otiv aghungtɨ, Israelia dar orangtɨzimɨn apengan mangam. God Israelian faragh mangɨtɨ me tuavimɨn izɨ an gavgavim ko angazangarimɨn gantɨ, a tuavim men akagham. Eghtɨ an guizɨn arazim ko apangkuvizir arazim ikɨtɨ me izɨ pamtem dɨmɨva bar akuegham.</p>
<s2>Kar Godɨn Akam.</s2>
</twocol>
<ms>SAM <rq>Sam 126:1-6</rq></ms>
<s1>Ia akam ikaragh: O Ekiam, e nɨn ingangarir ekiam bagha bar akonge.</s1>
<b/>
<q1>Ikiavɨra Itir God uam e inigha Saionɨn nguibamɨn ize,</q1>
<q2>ezɨ dughiar kam e ghaze, e mati irebamɨn gari.</q2>
<q1>Kamaghɨn, e akava ighiabagh amuavɨra iti.</q1>
<q2>Ezɨ kantrin igharazibar gumaziba e mɨgɨa ghaze,</q2>
<q2>“Ikiavɨra Itir God, Israelian akurvaghasa maburan ingangarimram ami.”</q2>
<b/>
<s1>Ia akam ikaragh: O Ekiam, e nɨn ingangarir ekiam bagha bar akonge.</s1>
<b/>
<q1>Bar guizbangɨra, Ikiavɨra Itir God en akurvaghasa bar ingangarir ekiam gami,</q1>
<q2>kamaghɨn e datɨrɨghɨn naviba deragha bar akonge.</q2>
<b/>
<q1>O Ikiavɨra Itir God,</q1>
<q2>Nɨ ua deraghvɨra e damuam.</q2>
<q2>E mati dɨpaba puvatɨzir danganimɨn itir faneba dɨpaba dake,</q2>
<q2>nɨ amozim damightɨ a ua izɨtɨ da ua izevegham.</q2>
<q2>Kamaghɨra, nɨ e damutɨ e izɨvagham.</q2>
<b/>
<s1>Ia akam ikaragh: O Ekiam, e nɨn ingangarir ekiam bagha bar akonge.</s1>
<b/>
<q1>Gumazir aravɨra dagheba opariba,</q1>
<q2>me dar dagheba iniva bar akuegh dɨmɨva arangam.</q2>
<b/>
<s1>Ia akam ikaragh: O Ekiam, e nɨn ingangarir ekiam bagha bar akonge.</s1>
<b/>
<q1>Guizbangɨra, gumazir aravɨra dagher ovɨziba atera ghua da opariba,</q1>
<q2>me dar dagheba inigh uamategh ighiabara amu da ater izam.</q2>
<b/>
<s1>Ia akam ikaragh: O Ekiam, e nɨn ingangarir ekiam bagha bar akonge.</s1>
<ms>2. RIT <rq>Fl 1:4-6, 8-11</rq></ms>
<mr>Akar dapanim: Krais gumazamiziba tuisɨghamin dughiam, ia bar zuegham.</mr>
<s1>Akar kam, akɨnafarir Pol Filipain gumazamiziba baghava an osirizimɨn aven iti.</s1>
<twocol>
<p>Dughiar faragha zuimɨn ghua iza datɨrɨkɨn, ia nan akurvagha na ko akar aghuimɨn ingangarim gami. Kamaghɨn amizɨ, dughiar kɨ ia bagha God ko mɨgeiba, kɨ zurara bar akonge. Ezɨ kɨ kamaghɨn fo, God uabɨ ingangarir kam ia ganɨga, egha ian navir averiabar aven ingar mangɨ, Krais Iesus Ua Izamin Dughiamɨn ingangarir kam a gɨvagham.</p>
<p>God kamaghɨn fo, Krais Iesusɨn apangkuvim uabɨ nan navim gamima kɨ bar ian ganasa bar ifonge.</p>
<p>Ezɨ kɨ zurara kamaghɨn God ko mɨgɨa ghaze, arazir igharazir darazigh ifongezim, a ian ikɨva aghungɨva ekeveghɨva mangvɨra ikɨ. Eghtɨ ia fofozir ekiam ikɨva, egh ian nɨghnɨziba bar dɨkɨrɨmigham. Kɨ ghaze, ia deravɨra araziba bar dar gan da asavsuighɨva arazir aghuibar gɨn mangɨ. Eghtɨ Krais Ua Izamin Dughiamɨn, ia Godɨn damazimɨn bar zuegh ikɨtɨ arazir kuratam ian poroghan kogham. Eghtɨ arazir aghuir Krais Iesus amizir otiviba, da bar ia gizɨvagham. Eghtɨ gumazamiziba dar ganɨva ziar ekiam God danɨngɨva egh an ziam fam. Kamaghɨn, kɨ ia bagha God ko mɨgei.</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Ia Ekiam bagh tuaviba akɨr. Eghtɨ nguazimɨn gumazamiziba God me bagha ingagarigha ua me inizir ingangarir kamɨn ganam.</p3>
<p2>Aleluia.</p2>
<ms>GUTNIUS <rq>Lu 3:1-6</rq></ms>
<mr>Akar dapanim: Nguazimɨn gumazamiziba bar moghɨra, God uam e inizir ingangarimɨn ganam.</mr>
<s1>Ia, Krais Iesusɨn Akar Aghuir Luk osirizim, a baragh.</s1>
<twocol>
<p>Dughiar kam Taiberius Sisarɨn 15 plan azenimɨn Romɨn atrivimɨn itim oto. Ezɨ Pontius Pailat Judian Distrighɨn gavmanɨn gumazir dapanimɨn iti, Herot Galilin Distrighɨn gavmanɨn gumazir dapanimɨn iti. Ezɨ an aveghbuam Filip Iturian Distrigh ko Trakonitisɨn Distrighɨn gavmanɨn gumazir dapanimɨn ti, ezɨ Lisanias Abilenen Distrighɨn gavmanɨn gumazir dapanimɨn iti. Ezɨma Anas ko Kaiafas Godɨn ofa gamir gumazir dapanimningɨn iti. Dughiar kam Jon, Sekaraian otarim, gumaziba itir puvatɨzir danganimɨn itima, God uan mɨgɨrɨgɨam a ganɨngi. Ezɨ Jon Jordanɨn dɨpar mɨriamɨn aruava akam kura kamaghɨn mɨgei, “Ia uan navibagh iraghɨva rueghtɨ, God ian arazir kuraba gɨn amadagham.” Godɨn akam inigha izir gumazim Aisaian akɨnafarimɨn osirizir mɨgɨrɨgɨabar mɨrara ghu, a kamaghɨn mɨgei,</p>
<q>“Gumazir tiarir mam gumaziba puvatɨzir danganimɨn dia ghaze,</q>
<q2>‘Ia Ekiam baghɨva tuaviba azenɨva, dar kɨr.</q2>
<q>Kukuniba apemɨva, mɨghsɨaba ko akɨribar amutɨ da magɨrɨ.</q>
<q2>Tuavir ighuagha aruiba dar amutɨ da voroghɨra ikɨ.</q2>
<q2>Egh tuavir kurabar amutɨ da deragh.</q2>
<q>Eghtɨ nguazir kamɨn gumazamiziba bar</q>
<q2>Godɨn akurvazimɨn ganam.’ ”</q2>
<s2>Kar, Krais Iesusɨn Akar Aghuim.</s2>
</twocol>
<eject/>
<info category="h" value="SANDE 3 BILONG ATVEN" />
<ms1>SANDE 3 BILONG ATVEN</ms1>
<ms>1. RIT <rq>Sef 3:14-17</rq></ms>
<mr>Akar dapanim: Ekiam ia bagh bar akuegham.</mr>
<s1>Akar kam, Godɨn akam inigha izir gumazim Sefanaia, an osiri.</s1>
<twocol>
<q1>O Israelian gumazamiziba, ia pamten dɨmɨva ighiabar amu!</q1>
<q2>O gumazamizir Jerusalemɨn nguibamɨn itiba,</q2>
<q2>ia navir averiaba deraghtɨ ia bar akuegh mamaghɨra ikɨ!</q2>
<q1>Ikiavɨra Itir God, ia gasɨghasɨghasa mɨkemezir akar kam,</q1>
<q2>an anegɨvagha ian apanibar agirazɨ me are.</q2>
<q1>Ikiavɨra Itir God, a Israelian atrivim, a ian tongɨn iti.</q1>
<q2>Kamaghɨn, ia bizitamɨn atiatingan markɨ.</q2>
<q1>O Jerusalem, dughiam izɨtɨ me nɨ mɨkɨm suam,</q1>
<q2>“Ia Saionɨn gumazamiziba, ia puram akong bizitamɨn atiatingan markɨ.</q2>
<q1>Ikiavɨra Itir God, a ian God, a ia ko iti.</q1>
<q2>An gavgavim ian akura, ezɨ ia mɨdorozimɨn uan apaniba abɨra.</q2>
<q2>A ia bagha bar akongegh ighiabar amuam.</q2>
<q2>Mati gumazamiziba uari akuva Godɨn iziam fa onger akabagh ami moghɨn, a ia bangɨn pamtem ongam.</q2>
<q2>Guizbangɨra a bar ia gifongezɨ, an ifongiamɨn aven a ia damutɨ ia deravɨra ikiam.</q2>
<s2>Kar Godɨn Akam.</s2>
</twocol>
<ms>SAM <rq>Ais 12:2-6</rq></ms>
<s1>Ia akam ikaragh: God an eko iti, ezɨ e a bagh onger akabar amu bar akuegham.</s1>
<b/>
<q1>“Ia oragh! God nan akuragha ua na ini.</q1>
<q2>Eghtɨ kɨ nɨghnɨzir gavgavim an ikiva egh atiatingan kogham.</q2>
<q1>Ikiavɨra Itir God, a Godra, a na gamima, kɨ gavgavigha iti.</q1>
<q2>Guizbangɨra, a nan akurvazir gumazim, ezɨ kɨ an ziam fava onger akam gami.”</q2>
<q1>Mozir dɨpam, gumazir kuariba pɨriba, anepa bar akonge.</q1>
<q2>Ezɨ kamaghɨra, God uan gumazamizibar akuragh ua me inightɨ, me bar akuegham.</q2>
<b/>
<s1>Ia akam ikaragh: God an eko iti, ezɨ e a bagh onger akabar amu bar akuegham.</s1>
<b/>
<p>Dughiar kamɨn ia kamagh mɨkɨmam,</p>
<q1>“E Ikiavɨra Itir God, an iziam dɨpon egh a mɨnabɨva, uarir akurvaghsɨ an dɨmam.</q1>
<q2>Egh ingangarir ekiar an amizibar gun kantribar gumazamiziba bar moghɨra me mɨkɨmɨva,</q2>
<q2>an iziar ekiamɨn gun mɨkɨm.</q2>
<q1>Ia nguazimɨn gumazamiziba bar, Ikiavɨra Itir Godɨn ingangarir bar ekiar an amizibar akam baragh.</q1>
<q2>Kamagh amizɨ, e a bagh onger akabar amu, an iziam fam.</q2>
<b/>
<s1>Ia akam ikaragh: God an eko iti, ezɨ e a bagh onger akabar amu bar akuegham.</s1>
<b/>
<q1>O Saionɨn mɨghsɨamɨn itir gumazamiziba, ia fo, Israelian Godɨn Bar Zuezim, a ian tongɨn ikia ingangarir ekiabagh amua iziar bar ekiam iti.</q1>
<q2>Kamaghɨn, ia pamten dɨmɨva arang bar akuegh onger akabar amu.”</q2>
<b/>
<s1>Ia akam ikaragh: God an eko iti, ezɨ e a bagh onger akabar amu bar akuegham.</s1>
<ms>2. RIT <rq>Fl 4:4-7</rq></ms>
<mr>Akar dapanim: Ekiamɨn ua izamin dughiam, a roghɨra ize.</mr>
<s1>Akar kam, akɨnafarir Pol Filipain gumazamiziba baghava an osirizimɨn aven iti.</s1>
<twocol>
<p>Ia Ekiam ko porogh ikɨ egh zurara bar akongegh. Kɨ ua mɨgei, ia bar akongegh.</p>
<p>Ia gumazamiziba bar men asughasugh, eghtɨ me ian arazir aghuir kamɨn ganigh. Ia nɨghnɨgh, Ekiam roghɨra izi. Ia bizitam bagh nɨghnɨghɨv osɨman markɨ. Ia zurara uan osɨmtɨziba bagh God ko mɨkɨm. Ia God ko mɨkɨm a mɨnabɨva, egh a ian akurvaghsɨ ia an azang. Eghtɨ kamaghɨn God ia damutɨ ia navir amɨrɨzimɨn ikiam. Egh ia Krais Iesus ko poroghɨv deragh ikiam, eghtɨ tuavir kamɨn Godɨn navir amɨrɨzim deravɨra ian naviba ko nɨghnɨzibagh eghuvtɨ da bar deravɨra ikiam. God navir amɨrɨzir e ganɨngizir kam, a bar bizir aghuim, ezɨ navir amɨrɨzir kam gumazibar fofozim bar a gafira.</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>God uam e inigha uan otarir a bar ifongezimɨn adarazir tongɨn e at.</p3>
<p2>Aleluia.</p2>
<ms>GUTNIUS <rq>Lu 3:10-18</rq></ms>
<mr>Akar dapanim: E manmaghɨra damuam?</mr>
<s1>Ia, Krais Iesusɨn Akar Aghuir Luk osirizim, a baragh.</s1>
<twocol>
<p>Ezɨ gumazamiziba Jonɨn azara, “Ezɨ e manmaghɨra damuam?” Ezɨ Jon me ikara, “Gumazir korotiar aven azuir pumuning itim, tam isɨ gumazir puvatɨzim danɨngigh. Ezɨ dagheba itiba uaghan kamaghɨra damu.” Ezɨ gavmanɨn dagɨaba isir gumaziba uaghan ruasa ize. Egha me azangsɨgha ghaze, “Tisa, e manmaghɨra damuam?” Ezɨ a kamaghɨn me mɨgei, “Gumazibar dagɨabagh isɨn ua dagɨataba inian markɨ.” Ezɨ mɨdorozir gumazir maba Jonɨn azara, “Ezɨ eia, e manmaghɨn damuam?” Ezɨ a me ikara, “Gumazamizibar dagɨaba okɨmsɨva akar ifavaribar me gasan markɨ. Ia uan ingangarimɨn ivezimra initɨ deragham.”</p>
<p>Gumazamiziba bizir kabar garima men navir averiaba me ginivima me pura nɨghnɨgha ghaze, Jon ti God Ua Gumazamiziba Iniasa Mɨsevezir Gumazim? Ezɨ Jon bar men nɨghnɨziba ikara, “Kɨ dɨpamɨn ia rue. Ezɨ gumazir mam gɨn izam, an gavgavim bar nan gavgavim gafira. An dagarir asuabar beniba kɨ da firan gavgaviba puvatɨ. A Godɨn Duam ko avimɨn ia ruam. A witba mɨsevir savol an agharimɨn iti, eghtɨ a uan witba mɨsɨva dar daghebar arɨghɨva, witba mɨsevir dɨpenimɨn witɨn mɨseviba aviva, egh dar mɨseviba avir munger puvatɨzimɨn da akuntɨma, da isiam.” Egha Jon mɨgɨrɨgɨar avɨrir maba sara me mɨgɨa men navibagh inifi. Egha kamaghɨn akar aghuim me mɨkɨri.</p>
<s2>Kar, Krais Iesusɨn Akar Aghuim.</s2>
</twocol>
<eject/>
<info category="h" value="SANDE 4 BILONG ATVEN" />
<ms1>SANDE 4 BILONG ATVEN</ms1>
<ms>l. RIT <rq>Mai 5:2-5a</rq></ms>
<mr>Akar dapanim: Ian gumazitam gumazir dapanimɨn otogh egh nan ziamɨn Israelia gativagh men ganam.</mr>
<s1>Akar kam, Godɨn akam inigha izir gumazim Maika, an osiri.</s1>
<twocol>
<q1>Ikiavɨra Itir God ghaze,</q1>
<q2>“O Betlehem, nɨ Efratan distrighɨn itir nguibam, nɨ Judan anababar nguibabar tongɨn, nɨ nguibar bar dozim,</q2>
<q2>ezɨ nɨn aven gumazitam na bagh gumazir dapanimɨn otogh Israelia gativagh men ganam.</q2>
<q1>Ezɨ bar fomɨra, an ovavir bar faraghavɨra itim, an otogha ike,</q1>
<q2>ezɨ an adarazi datɨrɨghɨn ikia ghuavɨra iti.”</q2>
<q1>Eghtɨ kamaghɨn, Ikiavɨra Itir God uan adarazi ateghtɨ,</q1>
<q2>me uan apanibar dafaribar ikɨvɨra ikɨ mangɨtɨ,</q2>
<q2>amizir God inabazɨm, an otarim bategham.</q2>
<q1>Eghtɨ dughiar kamɨn Israelian kantrin igharazibar ikeziba uamategh izɨ</q1>
<q2>uan adarazi ko ua uari akuvagham.</q2>
<q1>Eghtɨ gumazir dapanir kam otogh,</q1>
<q2>uabɨ uan gumazamiziba Ikiavɨra Itir Godɨn gavgavimɨn men ganam, mati sipsipbagh eghuvir gumazim deravɨra uan sipsipbar gari.</q2>
<q2>Guizbangɨra, a Ikiavɨra Itir God, an God, an an ziar ekiamɨn me gativagham.</q2>
<q1>Eghtɨ gumazamizir kantrin igharazibar itiba an gavgavim gɨfogham.</q1>
<q2>Eghtɨ kamaghɨn an gumazamiziba deragh ikiam.</q2>
<q1>Egh a navir amɨrɨzim ko dabirabir aghuim isɨ uan gumazamiziba me danɨngam.</q1>
<q2>Eghtɨ Asirian mɨdorozir gumaziba izɨ en nguibar ekiar gavgavibar dɨvaziba akartɨ,</q2>
<q2>e uan mɨdorozir gumazibar faragha zuir gumazir gavgaviba amɨseveghtɨ, me mang me ko mɨsogham.</q2>
<s2>Kar Godɨn Akam.</s2>
</twocol>
<ms>SAM <rq>Sam 80:2-3, 15-16, 18-19</rq></ms>
<s1>Ia akam ikaragh: Ekiamɨn apangkuvim itima e dera.</s1>
<b/>
<q1>O Israelia geghuvir gumazim, nɨ deravɨra e barakigh.</q1>
<q2>Nɨ uan atrivir dabirabim gaperaghav ikia, enselɨn bar gavgaviba nɨ men pɨn iti.</q2>
<q3>Nɨ uan angazangarim e gisiragh.</q3>
<q2>Nɨ uan gavgavim akagh izɨ en akuragh.</q2>
<b/>
<s1>Ia akam ikaragh: Ekiamɨn apangkuvim itima e dera.</s1>
<b/>
<q1>O Godɨn Gavgaviba Bar Itim, nɨ uam e gɨnɨghnɨgh,</q1>
<q2>uan Nguibamɨn pɨn ikɨ vangɨnan wainɨn ikarzir kam deraghvɨra an gan.</q2>
<q1>Nɨ uabɨ uan agharir guivimɨn wainɨn ikarzir kam akara.</q1>
<q2>Nɨ wainɨn biar igiam akarazɨ an aghua gavgavigha gɨfa.</q2>
<b/>
<s1>Ia akam ikaragh: Ekiamɨn apangkuvim itima e dera.</s1>
<b/>
<q1>Nɨn gumazamizir nɨ ua bagha inabaziba,</q1>
<q2>nɨ me gamizɨ me ekevegha bar gavgafi.</q2>
<q2>Nɨ men akuragh deragh men gan.</q2>
<q1>Nɨ kamagh damightɨ e uam akɨrim ragh nɨ gasan kogham.</q1>
<q2>Nɨ en akuraghtɨ e angamra deravɨra ikɨ, nɨn ziam fam.</q2>
<b/>
<s1>Ia akam ikaragh: Ekiamɨn apangkuvim itima e dera.</s1>
<ms>2. RIT <rq>Hi 10:5-10</rq></ms>
<mr>Akar dapanim: Kɨ nɨn ifongiamɨn gɨn mangasa nɨ bagha izegha gɨfa.</mr>
<s1>Akar kam, a Hibrun akɨnafarimɨn aven iti.</s1>
<twocol>
<p>Ezɨ bizir kam bagha, Krais nguazir kamɨn izasava amir dughiamɨn a kamaghɨn Godɨn mɨgɨa ghaze,</p>
<q>“Nɨ guizbangɨra, asɨzibar ghuziba ko bizir ofan mɨn me nɨ ganɨdiba, nɨ bizir kabagh ifongezir puvatɨgha da inian aghua.</q>
<q2>Kamaghɨn nɨ mɨkarzir mam na danɨngasa an ingari.</q2>
<q>Asɨzir me tuazɨ bar isiziba, ko arazir kuraba gɨn amadir ofaba,</q>
<q2>da nɨ gamima nɨ dar agorogem itir puvatɨ.</q2>
<q>Ezɨ kɨ kamaghɨn mɨgei, ‘God, kɨra kara. Fomɨra Moses nan gun Akɨnafarimɨn aven osirizir moghɨn.</q>
<q2>Datɨrɨghɨn kɨ izegha gɨfa, egha nɨn ifongiamɨn gɨn mangasava ami.’ ”</q2>
<p>A faragha ofabav gei, ofan kaba, Moses Osirizir Arazibar amuasa mɨkeme. A kamaghɨn mɨgei, “Nɨ asɨzibar ghuziba ko, bizir me ofan mɨn nɨ ganɨdiba ko, asɨzir ofa gamir dakozimɨn tuezɨ da bar isiziba ko, arazir kuraba gɨn amadir ofaba, nɨ bar dagh ifongezir puvatɨgha da inian aghua.” Egha a gɨn kamaghɨn mɨgei, “God, kɨra kara. Datɨrɨghɨn kɨ izegha gɨfa, egha nɨn ifongiamɨn gɨn mangasava ami.” Kamaghɨn amizɨma God ghaze, ofa gamir arazir ghuriba, da gavgaviba puvatɨghava, gɨfa. Ezɨ ofa gamir arazir igiam, an danganim inigha gavgavim ikia ingari. Krais Iesus a Godɨn ifongiamɨn gɨn ghua, egha dughiar bar vamɨra uabɨ uan mɨkarzim isa ofan mɨn en arazir kuraba bagha God ganɨngi. Ezɨ arazir kamɨn an e gamizɨ, e Godɨn damazimɨn zuegha an gumazamizibar otifi.</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Kɨ Ekiamɨn ingangarir amizim, nɨ mɨgei moghɨn bizir manam an a damusɨ a damu.</p3>
<p2>Aleluia.</p2>
<ms>GUTNIUS <rq>Lu 1:39-45</rq></ms>
<mr>Akar dapanim: Kɨ tinara, ezɨ Ekiamɨn amebam na bagha izi?</mr>
<s1>Ia, Krais Iesusɨn Akar Aghuir Luk osirizim, a baragh.</s1>
<twocol>
<p>Ezɨ dughiar kamɨn Maria uan biziba akɨrighava zuamɨra nguibar ekiar Judian Distrighɨn mɨghsɨamɨn itimɨn ghu. Egha a Sekaraian dɨpenimɨn aven ghugha dughiam Elisabet ganɨngi. Ezɨ Elisabet Marian tiarim barazima, an borim an navimɨn aven aguaghfa, ezɨma Elisabet Godɨn Duam a gizɨfa. Eghava a pamtemɨn tiarim akarigha kamaghɨn mɨgei, “Nɨ amizibagh afirazɨ God bar bizir aghuim nɨ gami. Egh a uaghan bizir aghuim borir nɨ oteghamim gami. Ezɨ God tizim bagha deravɨra na gami, ezɨma nan Ekiamɨn amebam na bagh izi? Ezɨ kɨ nɨ barazi, nɨ dughiam na ganɨngizɨma borir na navir averiamɨn itim bar akuegha aguaghfa. Nɨ nɨghnɨzir gavgavim Godɨn iti, ezɨ Ekiam nɨ mɨkemezɨ moghɨn bizibar nɨ gami. Kamaghɨn nɨ bar akongegh.”</p>
<s2>Kar, Krais Iesusɨn Akar Aghuim.</s2>
</twocol>
<eject/>
<info category="h" value="PESTODE BILONG KRISMAS" />
<ms1>PESTODE BILONG KRISMAS</ms1>
<ms2>VIJIL MISA (DESEMBA 24)</ms2>
<ms>1. RIT <rq>Ais 62:1-5</rq></ms>
<mr>Akar dapanim: Ekiam, nɨ bagha navir aghuim ikia nɨ bagha bar akonge.</mr>
<s1>Akar kam, Godɨn akam inigha izir gumazim Aisaia, an osiri.</s1>
<twocol>
<q1>Kɨ Sionɨn nguibam bagh pamtemɨn Ekiamɨn mɨkɨmvɨra ikɨtɨ a deravɨra a damuam.</q1>
<q2>Guizbangɨra, kɨ Jerusalemɨn nguibam gɨnɨghnɨghɨvɨra ikɨ, egh kamaghɨn kɨ akam dukuaghan kogham. Bar puvatɨgham.</q2>
<q2>Egh kɨ Ekiamɨn dɨmvɨra ikɨ mangɨtɨ, arazir aghuimɨn dughiam nan gumazamizibar otogham, mati aruemɨn angazangarim mɨzarazimɨn otifi.</q2>
<q2>Kɨ Ekiamɨn dɨmvɨra ikɨ, mangɨ dughiar God Jerusalemɨn akurvaghamim, a mati adenir angazangarir dɨmagarimɨn otivim.</q2>
<q1>Eghtɨ kantrin igharazibar gumazamiziba gantɨ, God nɨn akurvagh egh suam, nɨ an damazimɨn dera.</q1>
<q2>Eghtɨ atriviba gantɨ, God gavgavim ko ziar ekiam isɨ nɨ danɨngam.</q2>
<q2>Egh me iziar igiam nɨ darɨgham, kar iziar Ikiavɨra Itir God uabɨ nɨ danɨngamim.</q2>
<q1>Eghtɨ nɨ atrivimɨn dapanir asuar aghuimɨn mɨn ikiam, me bar deraghavɨram an kurke.</q1>
<q2>Eghtɨ Ikiavɨra Itir God, ian God, dapanir asuar aghuir kam uan dafarimningɨn an suiragham.</q2>
<q1>Eghtɨ gumaziba ua kamaghɨn nɨ dɨponan kogh suam, “Ekiam anetegha gɨfa.”</q1>
<q2>Egh nɨn nguazim me ua kamaghɨn a dɨponan kogh suam, “Nguazir kam, gumaki, a bar ikuvigha pura iti.” Puvatɨ.</q2>
<q2>Me iziar igiam kamaghɨn nɨ dɨpon suam, “Kɨ bar a gakonge.”</q2>
<q2>Egh nɨn nguazim me kamaghɨn a dɨponam, “An amizir pamɨn itimɨn mɨn iti.”</q2>
<q2>Me kamaghɨn fogham, Ekiam navir aghuim nɨn ikiava, egha nɨ bagha bar akonge. Ezɨ nɨn nguazim mati amizim, an pam uam a ini.</q2>
<q1>Egh nɨn otariba nɨ inigh, nɨ ko deraghvɨra ikiam, mati gumazir igiam amizir igiamɨn ikia, aning uaning ko deravɨra iti.</q1>
<q2>Guizbangɨra, ian God bar nɨ gakuegham, mati gumazim igiamra amuimɨn ikia uan amuim gakonge.</q2>
<s2>Kar Godɨn Akam.</s2>
</twocol>
<ms>SAM <rq>Sam 89:4-5, 16-17, 27, 29</rq></ms>
<s1>Ia akam ikaragh: Ekiam, kɨ nɨn apangkuvir arazim bagha bar akuegha ighabagh ami.</s1>
<b/>
<q1>Nɨ kamaghɨn mɨgɨa ghaze, “Kɨ gumazir mam ginabagha a koma akar gavgavir dɨkɨrɨzim gami.</q1>
<q2>Kɨ uan ingangarir gumazim Devit ko, akar gavgavim gamigha gɨfa.</q2>
<q1>Kɨ kamaghɨn a mɨgɨa ghaze, ‘Nɨn adarazira, zurarama atrivibar otivam.</q1>
<q2>Nɨn adarazir aven atrivitam otogh, ikɨ mamaghɨra ikiam.’ ”</q2>
<q4>(Ighiam gamua an suiam atugha avughsegha ua ighiam gami.)</q4>
<b/>
<s1>Ia akam ikaragh: Ekiam, kɨ nɨn apangkuvir arazim bagha bar akuegha ighabagh ami.</s1>
<b/>
<q1>O Ikiavɨra Itir God, gumazamizir ighiabagh amua nɨn ziam feba, me bar akongegh.</q1>
<q2>Nɨn angazangarim me gisirazɨ moghɨn, nɨ bar me gifuegha men boroghɨra iti.</q2>
<q1>Nɨ bar deravɨra me gamima,</q1>
<q2>me bar akuegha dɨmagariba ko aruebar nɨn ziam fa ighiabagh ami.</q2>
<b/>
<s1>Ia akam ikaragh: Ekiam, kɨ nɨn apangkuvir arazim bagha bar akuegha ighabagh ami.</s1>
<b/>
<q1>A kamagh na mɨkɨm suam, Nɨ nan God nan afeziam. Kɨ zurara an apangkuv an akurvagh mamaghɨra ikiam.</q1>
<q2>Kɨ a ko Akar Gavgavir Dɨkɨrɨzim damightɨ,</q2>
<q2>akar gavgavir dɨkɨrɨzir kam, gavgavigh ikɨ mamaghɨra ikiam.</q2>
<b/>
<s1>Ia akam ikaragh: Ekiam, kɨ nɨn apangkuvir arazim bagha bar akuegha ighabagh ami.</s1>
<ms>2. RIT <rq>Ap 13:16-17, 22-25</rq></ms>
<mr>Akar dapanim: Pol, a Kraisɨn gun mɨgɨa ghaze, a Devitɨn borim.</mr>
<s1>Akar kam, an Aposelbar Ingangaribar Akɨnafarimɨn aven iti.</s1>
<twocol>
<p>Ezɨ Pol dɨkavighava, uan dafarimɨn me aminiva, kamaghɨn mɨgɨa ghaze, “Ia Israelɨn gumaziba ko Kantrin Igharazibar Gumaziba, Godɨn apengan ikiava uari isava God ganɨdi, ia na baragh! Dughiar kamɨn me Israelɨn ikiava, Israelbar God en ovaviba amɨseveghava, gumazibagh amim me bar avɨraseme. Eghava a uan gavgavimɨn Isipɨn me inighava azenim gatɨ. Fomɨra Israelɨn gumazamizibar God en ovaviba amɨsevezɨma, kamaghɨn me an gumazamizibara. Egha gɨn me uan nguibam ategha ghua Isipɨn kantrin ghue. Egha dughiar kamɨn God me gamima men dɨbobonim bar pɨn ghua, me bar avɨraseme. Ezɨma gɨn God uan gavgavimɨn Isipɨn me inighava azenim gatɨ.”</p>
<p>Egha Pol ghua kamaghɨn mɨgei, “God Sol agɨvaghava, Devit amɨsevezɨma an an danganim inighava atrivimɨn oto. Ezɨma a Devitɨn gun me mɨgei, ‘Kɨ Devitɨn gani, Jesin otarim, gumazir kɨ bar ifongezim, a bar bizir kɨ ifongezibar amuam.’</p>
<p>God fomɨra akam akɨrɨzir moghɨn, God gumazir mam amadazɨ a Israelɨn ize. A Iesus, Devitɨn ovavir mam, en Akurvazir Gumazim.</p>
<p>Iesus tɨghar izamin dughiamɨn, Jon faragha izava navibagh iraghamin akam ko rurumɨn akamɨn Israelɨn gumazibav gei. Jonɨn ingangarir dughiam gɨvasava amima, a kamaghɨn me mɨgei, ‘Ia ghaze, kɨ tina? Kɨ gumazir ia mɨzuaim puvatɨ. A nan gɨn izi. Kɨ an dagarir asuabar beniba fɨran kogham. Kɨ gumazir kɨnim.’”</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Nguazimɨn osɨmtɨziba gurumɨzaraghan gɨvagham. Eghtɨ gumazir en akuragha ua e inzɨm an atrivimɨn ikiam.</p3>
<p2>Aleluia.</p2>
<ms>GUTNIUS (longpela Rit) <rq>Mt 1:1-25</rq></ms>
<mr>Akar dapanim: Kar, Iesus Kraisɨn ovavibar eghaghanim.</mr>
<s1>Ia, Krais Iesusɨn Akar Aghuir Matyu osirizim, a baragh.</s1>
<twocol>
<p>Kar Krais Iesusɨn inaziba ko ovavibar eghaghanim. Iesus a Devitɨn ovavim. Ezɨ Devit Abrahamɨn ovavim. Abraham Aisakɨn afeziam. Ezɨ Aisak, Jekopɨn afeziam. Ezɨ Jekop Juda ko an aveghbuabar afeziam.* Ezɨ Juda, Peres ko Seran afeziam. Aningɨn amebam Tamar. Ezɨ Peres Hesronɨn afeziam, Ezɨ Hezron, Ramɨn afeziam. Ezɨ Ram Aminadapɨn afeziam, Ezɨ Aminadap Nasonɨn afeziam; Ezɨ Nason Salmonɨn afeziam. Ezɨ Salmon Boasɨn afeziam. An amebam Rahap. Ezɨ Boas Obetɨn afeziam, an amebam Rut. Ezɨ Obet Jesin afeziam, Ezɨ Jesi Atrivim Devitɨn afeziam.</p>
<p>Ezɨ Devit Solomonɨn afeziam, an amebam Urian amuim.* Ezɨ Solomon Rehoboamɨn afeziam. Ezɨ Rehoboam Abiyan afeziam, Ezɨ Abiya Asan afeziam. Ezɨ Asa Jehosafatɨn afeziam. Ezɨ Jehosafat Jehoramɨn afeziam. Ezɨ Jehoram Usian afeziam. Ezɨ Usia Jotamɨn afeziam. Ezɨ Jotam Ahasɨn afeziam. Ezɨ Ahas Hesekian afeziam. Ezɨ Hesekia Manasen afeziam. Ezɨ Manase Emonɨn afeziam. Ezɨ Emon Josaian afeziam. Ezɨ Josaia Jehoiakin ko an aveghbuar mabar afeziam. Dughiar kamɨn Israelia ghua Babilonɨn kalabusɨn ghue.</p>
<p>Ezɨ me Babilonɨn kalabusɨn ghuezɨ, gɨn Jehoiakin Sealtielɨn afeziam. Ezɨ Sealtiel Serubabelɨn afeziam. Ezɨ Serubabel Abiutɨn afeziam. Ezɨ Abiut Eliakimɨn afeziam. Ezɨ Eliakim Asorɨn afeziam. Ezɨ Asor Sadokɨn afeziam. Ezɨ Sadok Akimɨn afeziam. Ezɨ Akim Eliutɨn afeziam. Ezɨ Eliut Eleasarɨn afeziam. Ezɨ Eleasar Matanɨn afeziam. Ezɨ Matan Jekopɨn afeziam. Ezɨ Jekop Josepɨn afeziam, a Marian pam.</p>
<p>Ezɨ Maria Iesus bate, ezɨ me ziar kam Krais a gatɨ. A Gumazir God Uam E Iniasa Mɨsevezim. Kamaghɨn Abrahamɨn dughiamɨn ikegha ghua Atrivim Devitɨn dughiamɨn tu, 14 plan ovaviba otifi. Ezɨ Devitɨn dughiamɨn ikegha ghua dughiar Israelia Babilonɨn nguibamɨn Kalabusɨn ikezim, 14 plan ovaviba otifi. Ezɨ dughiar me kalabusɨn ikezimɨn ikegha ghua God Uam E Iniasa Mɨsevezir Gumazim, Kraisɨn dughiamɨn tuzim, uaghan 14 plan ovaviba otifi.</p>
<p>Krais Iesus otozir eghaghanimra kara, a God Uam e Iniasa Mɨsevezir Gumazim. An amebam Maria, me Josepɨn ikiasa a ginaba. Egha aning tɨghar uaning inigh ikiasava amima, Maria navim asangi. Godɨn Duamra borim a gatɨ. Ezɨma Josep Godɨn damazim derazir gumazim an averara Maria ataghraghasa nɨghnɨsi. An azenimɨn Maria aghumsɨzim a danɨngan aghua. Egha a kamaghɨn nɨghnɨgha itima Ekiamɨn enselɨn mam irebamɨn kamaghɨn a mɨgei, “Josep, nɨ Devitɨn ovavim, nɨ atiatingan markɨ. Nɨ Maria inigh an ikɨ. A navim asangizir borim, a Godɨn Duam da ize. An otarim bateghtɨma, eghtɨ a uan gumazamizibar arazir kuraba gɨn amadagh men akurvagham. Kamaghɨn nɨ ziam Iesus a datɨgh.”*</p>
<p>Arazir kabanagh kamaghɨn otiva, egha Godɨn akam inigha izir gumazir mamɨn mɨgɨrɨgɨamɨn mɨraram otifi. A kamagh mɨkeme, “Amizir gumazitam ko akuizir puvatɨzim navim asegh, otaritam bategham. Eghtɨ me ziar kam Emanuel a darɨgham, ziar kamɨn mɨngarim kara, ‘God e ko iti.’ ” Ezɨ Josep daguraguimɨn dɨkavigha, Ekiamɨn ensel irebamɨn aven a mɨkemezɨ moghɨn, ghua Maria inigha an iti. A poroghamiba uari isava akuir arazitam Maria gamizir puvatɨgha, ghua an otarim bate. Ezɨ a ziam Iesus a isa a gatɨ.</p>
<s2>Kar, Krais Iesusɨn Akar Aghuim.</s2>
</twocol>
<ms>GUTNIUS (sotpela Rit) <rq>Mt 1:18-25</rq></ms>
<mr>Akar dapanim: Kar, Iesus Kraisɨn ovavibar eghaghanim.</mr>
<s1>Ia, Krais Iesusɨn Akar Aghuir Matyu osirizim, a baragh.</s1>
<twocol>
<p>Krais Iesus otozir eghaghanimra kara, a God Uam e Iniasa Mɨsevezir Gumazim. An amebam Maria, me Josepɨn ikiasa a ginaba. Egha aning tɨghar uaning inigh ikiasava amima, Maria navim asangi. Godɨn Duamra borim a gatɨ. Ezɨma Josep Godɨn damazim derazir gumazim an averara Maria ataghraghasa nɨghnɨsi. An azenimɨn Maria aghumsɨzim a danɨngan aghua. Egha a kamaghɨn nɨghnɨgha itima Ekiamɨn enselɨn mam irebamɨn kamaghɨn a mɨgei, “Josep, nɨ Devitɨn ovavim, nɨ atiatingan markɨ. Nɨ Maria inigh an ikɨ. A navim asangizir borim, a Godɨn Duam da ize. An otarim bateghtɨma, eghtɨ a uan gumazamizibar arazir kuraba gɨn amadagh men akurvagham. Kamaghɨn nɨ ziam Iesus a datɨgh.”*</p>
<p>Arazir kabanagh kamaghɨn otiva, egha Godɨn akam inigha izir gumazir mamɨn mɨgɨrɨgɨamɨn mɨraram otifi. A kamagh mɨkeme, “Amizir gumazitam ko akuizir puvatɨzim navim asegh, otaritam bategham. Eghtɨ me ziar kam Emanuel a darɨgham, ziar kamɨn mɨngarim kara, ‘God e ko iti.’ ” Ezɨ Josep daguraguimɨn dɨkavigha, Ekiamɨn ensel irebamɨn aven a mɨkemezɨ moghɨn, ghua Maria inigha an iti. A poroghamiba uari isava akuir arazitam Maria gamizir puvatɨgha, ghua an otarim bate. Ezɨ a ziam Iesus a isa a gatɨ.</p>
<s2>Kar, Krais Iesusɨn Akar Aghuim.</s2>
</twocol>
<b/>
<ms2>MISA LONG NAIT (DESEMBA 24)</ms2>
<ms>1. RIT <rq>Ais 9:2-7</rq></ms>
<mr>Akar dapanim: Otarir mam, e bagh otogha gɨfa, an otarir God e ganɨngizim.</mr>
<s1>Akar kam, Godɨn akam inigha izir gumazim Aisaia, an osiri.</s1>
<twocol>
<q1>Gumazamizir arazir kurabar mɨtatemɨn aven aruiba,</q1>
<q2>me datɨrɨghɨn angazangarir ekiamɨn gani.</q2>
<q1>Me danganir mɨtatemɨn apiaghav ikiava aremeghasava ami,</q1>
<q2>ezɨ datɨrɨghɨn amɨnim tirazɨ angazangarim me gisira.</q2>
<q1>Ikiavɨra Itir God, nɨ uan gumazamizibagh amizima, me bar avɨraseme,</q1>
<q2>Nɨ me gamizɨ, me bar akonge.</q2>
<q1>Me nɨn damazimɨn bar akongezir arazir kam, mati me azenibar dagheba asia da bagha bar akonge.</q1>
<q2>Egha mati mɨdorozir gumaziba mɨdorozim gamigha gɨvagha,</q2>
<q2>bizir me iniziba da tuiragha uari ganɨga bar akonge.</q2>
<q1>Gumazamiziba bar akongezir bizim, a kamakɨn:</q1>
<q2>Nɨ fomɨra Midianɨn kantrin gavgaviba apɨragharɨghizɨ moghɨn, datɨrɨghɨn men apanibar gavgaviba apɨragharigha gɨfa.</q2>
<q1>Guizbangɨra, apaniba faragha nɨn gumazamizibagh ativagha,</q1>
<q2>egha me gamima, me mati bulmakaun mam, gumazim palang isa an akɨragharim garugha egha ingangarim zuamɨram a damuasa a gaghora a mɨsosi.</q2>
<q1>Ezɨ nɨ apanibar aghoriba ko palangba apɨragharɨghizɨ, me ua nɨn gumazamiziba paza me gamir puvatɨ.</q1>
<q1>Guizbangɨra, mɨdorozir gumaziba mɨdorozir korotiar aghua ghua mɨsoziba,</q1>
<q2>avim bar dar isigham.</q2>
<q1>Men dagarir asuaba ko men korotiar gumazibar ghuziba itiba,</q1>
<q2>avim bar adar isigham.</q2>
<q1>Eghtɨ osɨmtɨziba bar gɨvaghtɨma,</q1>
<q2>dughiar aghuim otogham.</q2>
<q1>Bar guizbangɨra, otarir mam amebam e bagha a bate,</q1>
<q2>a borir God e ganɨngizir mam.</q2>
<q1>Eghtɨ an e gativagh en ganamin arazir kam, mati gumazim dɨpenir akɨnir dafam uan dɨpɨzim gatɨgha aneteri.</q1>
<q1>Kar an ziaba,</q1>
<q2>Gumazir Nɨghnɨzir Bar Aghuiba Anɨdim,</q2>
<q2>ko Godɨn Gavgaviba Bar Itim,</q2>
<q2>ko Afeziar Zurara Ikiavɨra Itim,</q2>
<q2>ko Atrivir Dabirabir Aghuim ko Navir Amɨrizim Anɨdim.</q2>
<q1>Eghtɨ atrivir kam, Atrivim Devitɨn danganim inigh, Devitɨn atrivir dabirabim daperagh gumazamizibar ganam.</q1>
<q1>Eghtɨ a gumazamizibagh ativagh men ganamin gavgavir kam, an ekɨva mangɨvɨra ikiam.</q1>
<q2>Kamaghɨn mɨdoroziba ua puvatɨghtɨ,</q2>
<q2>gumazamiziba navir amɨrɨzimɨn ikia deraghvɨra dapiagh ikɨ mamaghɨra ikiam.</q2>
<q1>Atrivir kam biziba deragha da tuisɨgha, Godɨn arazir aghuibara amuasavɨra iti.</q1>
<q1>A kamaghɨn damutɨ, an atrivir ingangarim datɨrɨghɨn ikegh gavgavigh mangɨvɨra ikiam.</q1>
<q1>Ikiavɨra Itir Godɨn Gavgaviba Bar Itim, uan gumazamiziba guizbangɨra bar me ifonge, kamaghɨn a bizir kam damightɨ an otogham.</q1>
<s2>Kar Godɨn Akam.</s2>
</twocol>
<ms>SAM <rq>Sam 96:1-3, 11-13</rq></ms>
<s1>Ia akam ikaragh: Datɨrɨghɨn Krais oto, a en Ekiam.</s1>
<b/>
<q1>Ia onger akar igiatam Ikiavɨra Itir God bagh, a bangɨ.</q1>
<q2>Ia nguazimɨn gumazamiziba bar, a bagh ighiabar amu.</q2>
<q1>Ia Ikiavɨra Itir Godɨn ziam fɨ, a bagh onger akabar amu. }</q1>
<q1>Ia, an gavgavim ko ingangarir aghuir an amibar gun kantriba bar dar gumazamiziba, me mɨkɨm.</q1>
<b/>
<s1>Bekim:</s1>
<b/>
<q1>Nguazim ko overiam, gua bar akongegh,</q1>
<q2>ongarim, nɨ bar akuegh egh nɨgɨnir dafam damu.</q2>
<q2>Ia ongarimɨn aven itir biziba, ia uaghan bar akongegh.</q2>
<q1>Ia azeniba, ko azenibar aghuir biziba, ia bar moghɨra bar akongegh.</q1>
<q2>Ia ruaribar temeba ia uaghan ighiabar amu bar akongegh.</q2>
<b/>
<s1>Bekim:</s1>
<b/>
<q1>Ia bar moghɨra izɨ, Ikiavɨra Itir Godɨn damazimɨn ighiam damu.</q1>
<q2>A izɨ nguazimɨn gumazamiziba bar me gativagh men ganam.</q2>
<q2>Ikiavɨra Itir God, uan arazir aghuimɨn gɨn mangɨ, gumazamiziba bar me gativagh,</q2>
<q2>uan guizɨn akamɨn men araziba tuisɨgham.</q2>
<b/>
<s1>Bekim:</s1>
<ms>2. RIT <rq>Ta 2:11-14</rq></ms>
<mr>Akar dapanim: Godɨn apangkuvim, an azenim girɨgha gɨfa.</mr>
<s1>Akar kam, akɨnafarir Pol Taitas baghava an osirizimɨn aven iti.</s1>
<twocol>
<p>E fo, Godɨn apangkuvim azenim girɨgha gɨvazɨ, gumazamiziba bar an gari. God uan apangkuvir kamɨn en akurvasi. God uan apangkuvir kamɨn en sure gamua ghaze, e God aghuazir araziba ataghraghɨva egh nguazir kamɨn arazir ifongeziba ataghragham. Egh uaghan navir ghurimɨn araziba dɨkabɨnɨva egh arazir God ifongezir aghuibar amuasa, en sure gami. Guizbangɨra e nguazir kamɨn gumazamizibar tongɨn iti, ezɨ God uan apangkuvimɨn tuavimɨn a ifongezir arazibar gɨn mangasa, en sure gami. Dughiar e nguazir kamɨn itim, e bizir e damightɨma e bar akueghamim bagha mɨzuai. A kamakɨn, e Krais Iesusɨn angazangarim ko gavgavir ekiam sara izamin dughiam bagha mɨzuai. An en Godɨn Gavgavim ko en Akurvazir Gumazim. Krais kamaghɨn ifonge, a uam e iniva egh a en arazir kuraba adangasa. Eghtɨ e bar zuegh an gumazamizibar mɨn ikiam. Egh e arazir aghuibar dar amusɨ bar ifongegham. Bizir kam bagha, a uabɨ uan mɨkarzim anigha, areme.</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Datɨrɨghɨn Krais en Ekiam an otozɨ, kɨ bar akongezir akam ia bagh a inigha izi.</p3>
<p2>Aleluia.</p2>
<ms>GUTNIUS <rq>Lu 2:1-14</rq></ms>
<mr>Akar dapanim: Dughiar kamɨn, Devitɨn nguibamɨn, amizir mam borim bate. Ezɨ borir kam, bar moghɨra ua ia iniam.</mr>
<s1>Ia, Krais Iesusɨn Akar Aghuir Luk osirizim, a baragh</s1>
<twocol>
<p>Ezɨ dughiar kam Sisar Ogastus akar gavgavim amadagha ghaze, “Rom garir nguibabar gumazamiziba bar mangɨ uan ziaba osir.” Dughiar kam Kwirinius, a Sirian gumazir dapanimɨn itima, ziaba osirir dughiar faragha zuir kam oto.* Ezɨ gumazamiziba uan ziaba osirasa uan nguibabara zui. Ezɨ Josep uaghan Devitɨn anabar mam. Kamaghɨn a Galilin Distrighɨn itir nguibam Nasaret ategha, Judian Distrighɨn itir nguibam Betlehemɨn zui, kar Devitɨn nguibam. A mangɨva uan amuir inabazim Maria ko aning uan ziamning osirasa. Dughiar kam Maria borimɨn navim adai. Egha aning ghuava Betlehemɨn itima, Maria borim batamin dughiam oto. Ezɨ a uan otarir ivariam bate. Egha borim inir avɨzibar a nomke. Dughiar kam dɨpenir akuim izɨfa. Kamaghɨn amizɨ, aning borim isava bulmakauba apir danganimɨn anetɨ.</p>
<p>Ezɨ sipsipbar garir gumazir maba nguibamɨn azenan ikiava, dɨmagaribar uan sipsipbar gara me geghufi. Ezɨ Ekiamɨn enselɨn mam pura me batozɨ, Ekiamɨn angazangarim me gisira. Ezɨ me bar atiatingi. Ezɨ ensel kamaghɨn me mɨgei, “Ia atiatingan markɨ. Ia oragh! Kɨ akar aghuim inigha ia bagha izi. Akar aghuir gumazamiziba bar me damightɨ, me bar akongegham. Datɨrɨghɨn Devitɨn nguibamɨn akurvazir gumazim ia bagha oto. A God Ua Gumazamiziba Iniasa Mɨsevezir Gumazim, a en Ekiam. Ia mangɨ kamaghɨn ganigh fogh, ia gantɨma me borim inir avɨzibar a nomkeghɨva bulmakauba apir danganim datɨghtɨma a irɨghɨv ikiam.” Ezɨ maghɨra, Godɨn nguibamɨn enselɨn avɨrir bar dafam otogha enselɨn kam ko me Godɨn ziam fa kamaghɨn mɨgei,</p>
<q>“Ia bizibar pɨn itir Godɨn ziam fɨ.</q>
<q2>Eghtɨ nguazimɨn itir gumaziba ko amizir God ifongeziba,</q2>
<q2>me navir amɨrɨzimɨn ikɨ.”</q2>
<s2>Kar, Krais Iesusɨn Akar Aghuim.</s2>
</twocol>
<b/>
<ms2>MISA LONG MONING (DESEMBA 25)</ms2>
<ms>1. RIT <rq>Ais 62:11-12</rq></ms>
<mr>Akar dapanim: Gumazir uam e iniam, an otogha gɨfa.</mr>
<s1>Akar kam, Godɨn akam inigha izir gumazim Aisaia, an osiri.</s1>
<twocol>
<q1>Ia oragh! Ikiavɨra Itir God, kamaghɨn nguazir kamɨn gumazamiziba bar gun me mɨkemegha ghaze,</q1>
<q2>“Ia Saionɨn nguibamɨn gumazamiziba bagh mangɨ kamaghɨn me mɨkɨm suam, ‘Ia gan, ian Akurvazir Gumazim, a izi!</q2>
<q2>A faragha mɨdorozim gamua apanibagh afiragha, gumazamiziba bizir aghuibar mɨn me inizɨ me a ko izi.’</q2>
<q1>Me gumazamizir kaba kamaghɨn me dɨponam, ‘God baghavɨra itir gumazamiziba,’ ko ‘Ikiavɨra Itir God, ua inizir gumazamiziba.’</q1>
<q2>Egh me kamaghɨn ian nguibam dɨponam, ‘Nguibar God bar ifongezim,’ ko</q2>
<q2>‘Nguibar ekiar God ua izegha itim.’ ”</q2>
<s2>Kar Godɨn Akam.</s2>
</twocol>
<ms>SAM <rq>Sam 97:1, 6, 11-12</rq></ms>
<s1>Ia akam ikaragh: Datɨrɨghɨn angazangarir mam oto, egha a en Ekiam.</s1>
<b/>
<q1>Ikiavɨra Itir God, an atrivimɨn iti.</q1>
<q2>Nguazimɨn itir gumazamiziba, ia bar akueghtɨ,</q2>
<q2>gumazamizir arighatɨzibar itiba ia dɨmɨva bar akongegh. Overiam uabɨ, kamaghɨn akam akura ghaze, “God arazir aghuibarama ami.”</q2>
<q2>Ezɨ gumazamiziba bar an angazangarim ko gavgavimɨn gari.</q2>
<b/>
<s1>Bekim:</s1>
<b/>
<q1>God angazangarim isa gumazamizir aghuibagh anɨga,</q1>
<q2>me gamizɨ men naviba bar akonge.</q2>
<q1>Gumazamizir aghuiba, ia bizir Ikiavɨra Itir God amiba bagh, bar akongegh.</q1>
<q2>Ia bizir kabagh nɨghnɨgh a mɨnabagh.</q2>
<q2>Ia an ziar zuezir aghuim gɨnɨghnɨgh, a pɨrafɨ.</q2>
<b/>
<s1>Bekim:</s1>
<ms>2. RIT <rq>Ta 3:4-7</rq></ms>
<mr>Akar dapanim: A uan apangkuvimɨn a uam e ini.</mr>
<s1>Akar kam, akɨnafarir Pol Taitas baghava an osirizimɨn aven iti.</s1>
<twocol>
<p>Ezɨ God, en Akurvazir Gumazim, a bar e gifonge, egha en apangkuvigha arazir aghuimɨn e gami. Ezɨ dughiar an arazir kam azenim girɨzɨ, an en akura. An en arazir aghuir e uari amizibagh nɨghnɨzir puvatɨ, egha en akura. Puvatɨ. An apangkuvimra, an en akura. An e rue, ezɨ tuavir kamɨn a en akura. Dughiar kamɨn a uan Duam e ganɨngizɨ, ezɨ an Duam e gamizɨ, e an borir bar igiabar mɨn otifi. Krais Iesus, a Gumazir en Akurvazim, an ingangarimɨn God uan Duamɨn gavgavir avɨriba bar e ginge. God kamaghɨn ifonge, Krais en apangkuvigha e gamima e Godɨn damazimɨn gumazamizir aghuibar otifi. E an boribagh ava, egh gɨn bizir aghuir an e bagha inabaziba iniam. Kamaghɨn e ikɨrɨmɨrir aghuir an e bagha inabazim mɨzuai iti.</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Godɨn iziam overiamɨn bar pɨn iti, ezɨ God nguazimɨn itir gumazamiziba bar me gifonge.</p3>
<p2>Aleluia.</p2>
<ms>GUTNIUS <rq>Lu 2:15-20</rq></ms>
<mr>Akar dapanim: Sipsipbar garir gumaziba, me Maria ko Josep gari, aning iti. Ezɨ borim bulmakauba dagheba apir danganim girɨghav iti.</mr>
<s1>Ia, Krais Iesusɨn Akar Aghuir Luk osirizim, a baragh</s1>
<twocol>
<p>Ezɨ enselba sipsipbar garir gumaziba ategha Godɨn nguibamɨn ghuezɨma, ezɨ sipsipbar garir gumaziba uarira uariv gei, “Aria, e Betlehemɨn mangɨva Ekiam e mɨkemezir bizir otozimɨn ganika.” Egha me zuamɨra ghuava Josep ko Marian api, egha borimɨn garima a bulmakauba apir danganim girɨghav iti. Egha sipsipbar garir gumaziba borimɨn ganigha, egha ensel borimɨn gun me mɨkemezir akabar gun gumazir igharazibav gei. Ezɨ gumazamiziba sipsipbar garir gumazibar eghaghanim baregha dɨgavir kuram gami. Ezɨ Maria bizir kaba uan navir averiam gatɨgha, egha dagh nɨghnɨghavɨra iti. Ezɨ sipsipbar garir gumaziba uamatenge. Ensel me mɨkemezɨ me oraghizɨ moghɨn bizibar gari, da otifi. Kamaghɨn me bar akuegha Godɨn ziam fa zui.</p>
<s2>Kar, Krais Iesusɨn Akar Aghuim.</s2>
</twocol>
<b/>
<ms2>MISA LONG TAIM BILONG SAN (DESEMBA 25)</ms2>
<ms>1. RIT <rq>Ais 52:7-10</rq></ms>
<mr>Akar dapanim: En God, uan gumazamiziba ua me iniam, eghtɨ nguazimɨn gumazamiziba bar an ganam.</mr>
<s1>Akar kam, Godɨn akam inigha izir gumazim Aisaia, an osiri.</s1>
<twocol>
<q1>Godɨn akar aghuim inigha izir gumazimɨn darorim, a bar dera.</q1>
<q2>A mɨghsɨar nguibabar ikegh akar aghuim inigh izɨ Jerusalemɨn aven mangɨ, kamaghɨn mɨkɨm suam,</q2>
<q2>“Ia dabirabir aghuim ko navir amɨrɨzimɨn ikɨ!</q2>
<q2>Bizir bar aghuiba ia bativam,</q2>
<q2>God ian akurvaghtɨ ia deravɨra ikiam.</q2>
<q2>Eghtɨ ia Saionɨn gumazamiziba, ian God, an atrivimɨn ikiam.”</q2>
<q2>Eghtɨ gumazamiziba akam inigha izir gumazimɨn gansɨ bar akuegham.</q2>
<q1>Ia oragh. Ian gumazir nguibar ekiamɨn bizibar gariba,</q1>
<q2>uari uan damazibar gantɨ, Ikiavɨra Itir God uamategh Saionɨn nguibamɨn izam,</q2>
<q2>eghtɨ me bar akuegh pamten dɨmɨva arangam.</q2>
<q1>Ia Jerusalemɨn nguibamɨn itir gumazamizir me asɨghasɨghizir maba,</q1>
<q2>ia kamaghɨn fogh, Ikiavɨra Itir God uan gumazamizibar osɨmtɨziba agɨvagha gavgavim isa me ganɨngi.</q2>
<q2>A Jerusalemɨn nguibamɨn itir gumazamiziba ua me ini.</q2>
<q2>Kamaghɨn amizɨ ia bar akuegh pamten dɨmɨva onger akabar amu.</q2>
<q1>Ikiavɨra Itir God uan gavgavim, kantribar gumazamiziba an ganasa, anekagha gɨfa.</q1>
<q2>Eghtɨ a uan gumazamizibar akuragha ua me inizir gavgavir ekiam, nguazimɨn gumazamiziba bar an ganam.</q2>
<s2>Kar Godɨn Akam.</s2>
</twocol>
<ms>SAM <rq>Sam 98:1, 2-3, 3-4, 5-6</rq></ms>
<s1>Ia akam ikaragh: Gumazamiziba bar, Godɨn apangkuvir ingangarimɨn ganigha gɨfa.</s1>
<b/>
<q1>Ia onger akar igiatam Ikiavɨra Itir God bagh, a bangɨ.</q1>
<q2>A uan agharimɨn bizir aghuir igharagha garibagh ami.</q2>
<q2>A uan gavgavir ekiamɨn amodoghɨn, mɨdorozir kam gamua apaniba abɨra.</q2>
<b/>
<s1>Bekim:</s1>
<b/>
<q1>Ikiavɨra Itir God, apaniba ko mɨsogha me abɨrazir bizimɨn gun mɨkeme,</q1>
<q2>a uan akurvazir arazim isa gumazamizibar akazɨ me bar an gari.</q2>
<q1>A Israelian apangkuvigha men akuraghasa dɨkɨrɨzir akar kam gɨnɨghnɨghavɨra ikia, me ataghizir puvatɨ.</q1>
<q2>Kantribar gumazamiziba Godɨn gari, an apaniba ko mɨsogha me abɨragha, uam e ini.</q2>
<b/>
<s1>Bekim:</s1>
<b/>
<q1>A Israelian apangkuvigha men akuraghasa dɨkɨrɨzir akar kam gɨnɨghnɨghavɨra ikia, me ataghizir puvatɨ.</q1>
<q2>Kantribar gumazamiziba Godɨn gari, an apaniba ko mɨsogha me abɨragha, uam e ini.</q2>
<b/>
<q1>Nguazimɨn gumazamiziba, ia Ikiavɨra Itir God bagh bar akongezir ighiabar amu.</q1>
<q2>Ia onger akaba pamten dar amuva bar akuegh an ziam fɨ.</q2>
<b/>
<s1>Bekim:</s1>
<b/>
<q1>Ia gitabav sogh, Ikiavɨra Itir God bagh ighiabar amu.</q1>
<q2>Ia boabav soghtɨ, dar arareba bar deragh.</q2>
<q1>Ia sɨghaba, ko itabagh iviva,</q1>
<q2>pamten dɨmɨva Ikiavɨra Itir Godɨn ziam fɨ, a en atrivim.</q2>
<b/>
<s1>Bekim:</s1>
<ms>2. RIT <rq>Hi 1:1-6</rq></ms>
<mr>Akar dapanim: Datɨrɨghɨn dughiar kamɨn, God e mɨkɨmasa uan akam isa uan Otarim ganɨngi.</mr>
<s1>Akar kam, a Hibrun akɨnafarimɨn aven iti.</s1>
<twocol>
<p>Fomɨra God dughiar avɨriba ko tuavir avɨribar uan akam isa an akam inigha izir gumazibagh anɨngizɨ, me en inazir afeziabav keme. Ezɨ datɨrɨghɨn dughiar kam, kar dughiar abuananaba, God e mɨkɨmasa uan akam isa uan Otarim ganɨngi. God biziba bar da iniasava Otarir kam a mɨsefe. Otarir kamɨn agharimɨn, God fomɨra overiam ko nguazimɨn ingari. Ezɨ Otarir kamra Godɨn angazangarim en akagha ghaze, God a bar dera. Egha uaghan a Godɨn mɨrara gari. An akam bar gavgafi, egha akar kamra a bar bizibagh amima, da gavgavighavɨra iti. Egha an arazir kuraba gɨn amadir ingangarim a gɨvagha, egha gumazamizibagh amima me zuegha iti. Egha a gɨn Godɨn Nguibamɨn ghuavanaboghava Pɨn Tir Atrivir Ekiamɨn agharir guvimɨn boroghɨn apera.</p>
<p>Afeziam ziam uan Otarim ganɨngi. Ezɨ ziar kam a bar dera, egha enselbar ziam gafira. Ezɨ kamaghɨn an Otarim gamizɨma a enselbar ekiamɨn oto, ezɨ me an apengan iti. Egha God dughiatam uan enselɨn tam kamaghɨn a mɨkemezir puvatɨ, “Nɨ nan Otarim, ezɨ datɨrɨghɨn kɨ nɨn Afeziam.” O a enselɨn tamɨn mɨkemezir puvatɨ, “Kɨ an Afeziam, ezɨ a nan Otarim.” Bar puvatɨ. Egha dughiar God ua uan Otarir ivariam nguazir kamɨn anemangasa egha uaghan ghaze,</p>
<q>“Godɨn enselba bar an apengan ikɨva egh an ziam fam.”</q>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Datɨrɨghɨn angazangarir bar ekiam nguazimɨn oto. Ezɨ gumazamiziba bar izɨ Ekiamɨn iziam f.</p3>
<p2>Aleluia.</p2>
<ms>GUTNIUS (longpela Rit) <rq>Jo 1:1-18</rq></ms>
<mr>Akar dapanim: Akam, a gumazimɨn mɨn oto, egha a iza en tongɨn iti. Ezɨ e an iziar ekiam ko gavgavimɨn ganigha gɨfa.</mr>
<s1>Ia, Krais Iesusɨn Akar Aghuir Jon osirizim, a baragh.</s1>
<twocol>
<p>Bar fomɨra fomɨra, biziba bar tɨghar otivamin dughiam, Akam iti. Akar kam God ko iti, egha a uabɨ God. Bar fomɨra fomɨra Akam God ko iti.</p>
<p>Ezɨ Akar kamɨn, God biziba bar dar ingarizɨma, da otifi. Ezɨ bizitam tuavir igharazi tamɨn otozir puvatɨ. Akam uabɨ bizibagh amizɨma, da otifi. Egha Akar kamra, a zurara itir ikɨrɨmɨrir aghuarimɨn mɨngarim. Ezɨ ikɨrɨmɨrir aghuarir kam, a uaghan gumazamiziba angazangarim me ganɨdi. Ezɨ angazangarir kam a mɨtatemɨn isima, mɨtatem anevaraghava egha anemungezir puvatɨ.</p>
<p>Ezɨ God gumazir mam amada, an ziam Jon. An akam akunasa ize. An angazangarir kamɨn akamɨn gun mɨkɨmtɨma, gumazamiziba bar moghɨra a baraghɨva egh nɨghnɨzir gavgavim an ikiam. A ingangarir kam damuasa ize. Egha Jon uabɨ angazangarir kam puvatɨ. An angazangarir kamɨn akamɨn gun mɨkɨmasa ize. Ezɨ angazangarir kam guizbangɨn angazangarim. Egha nguazir kamɨn izegha gumazamiziba bar angazangarim me ganɨdi.</p>
<p>Akam nguazir kamɨn iti. An gavgavimɨn, God nguazir kamɨn ingari, ezɨ nguazimɨn itir gumazamiziba a gɨfozir puvatɨ. A uan nguibamra ghuzɨma an anababa an aghuagha a inizir puvatɨ. Ezɨ gumazamizir maba a ini, egha nɨghnɨzir gavgavim an ziamɨn iti. Kamaghɨn amizɨ, a me gamizɨma me Godɨn boribar mɨn otifi. Me amebaba ko afeziabar ghuzibar otifi, o mɨkarzibar ifongiamɨn, o gumazimɨn ifongiamɨn Godɨn boribar otivizir puvatɨ. Bar puvatɨ. God uabɨ me gamizɨma me an boribar otifi.</p>
<p>Akam uabɨ gumazimɨn mɨn oto. A bar Godɨn Otarir vamɨra, ezɨ God a gamizɨ a Godɨn gavgavim ko angazangarim ini. Ezɨ God anemadazɨma an en tongɨn iti. Ezɨ e an gavgavim ko angazangarimɨn gani. Ezɨ apangkuvim ko guizɨn akam bar a gizɨfa.</p>
<p>Ezɨ Jon gumazir kamɨn gun me mɨgei. Egha pamten dia ghaze, “A gumazir kam, kɨ faragha an gun ia mɨkemegha gɨfa. Kɨ kamaghɨn mɨgei, ‘Gumazir nan gɨn izim, a bar fomɨra iti, ezɨ nan amebam gɨn na bate. Kamaghɨn amizɨ, an gavgavim bar nan gavgavim gafira.’ ” Ezɨ apangkuvim bar a gizɨfa, ezɨ a uan apangkuvimɨn a dughiar avɨribar bar deravɨra e gami. Guizbangɨra, Moses Osirizir Araziba, God e bagha da isa Moses ganɨngizɨ, ezɨ Moses e ganɨngi. Ezɨ God, Krais Iesusɨn aven apangkuvim ko guizbangɨn arazim en aka. Gumazitam bar Godɨn ganizir puvatɨ. Ezɨ kar Godɨn Otarir vamɨra, a uabɨ God, egha a bar Godɨn boroghɨra iti. A uabɨra God en aka.</p>
<s2>Kar, Krais Iesusɨn Akar Aghuim.</s2>
</twocol>
<ms>GUTNIUS (sotpela Rit) <rq>Jo 1:1-5, 9-14</rq></ms>
<mr>Akar dapanim: Akam, a gumazimɨn mɨn oto, egha a iza en tongɨn iti. Ezɨ e an iziar ekiam ko gavgavimɨn ganigha gɨfa.</mr>
<s1>Ia, Krais Iesusɨn Akar Aghuir Jon osirizim, a baragh.</s1>
<twocol>
<p>Bar fomɨra fomɨra, biziba bar tɨghar otivamin dughiam, Akam iti. Akar kam God ko iti, egha a uabɨ God. Bar fomɨra fomɨra Akam God ko iti.</p>
<p>Ezɨ Akar kamɨn, God biziba bar dar ingarizɨma, da otifi. Ezɨ bizitam tuavir igharazi tamɨn otozir puvatɨ. Akam uabɨ bizibagh amizɨma, da otifi. Egha Akar kamra, a zurara itir ikɨrɨmɨrir aghuarimɨn mɨngarim. Ezɨ ikɨrɨmɨrir aghuarir kam, a uaghan gumazamiziba angazangarim me ganɨdi. Ezɨ angazangarir kam a mɨtatemɨn isima, mɨtatem anevaraghava egha anemungezir puvatɨ.</p>
<p>Ezɨ angazangarir kam guizbangɨn angazangarim. Egha nguazir kamɨn izegha gumazamiziba bar angazangarim me ganɨdi.</p>
<p>Akam nguazir kamɨn iti. An gavgavimɨn, God nguazir kamɨn ingari, ezɨ nguazimɨn itir gumazamiziba a gɨfozir puvatɨ. A uan nguibamra ghuzɨma an anababa an aghuagha a inizir puvatɨ. Ezɨ gumazamizir maba a ini, egha nɨghnɨzir gavgavim an ziamɨn iti. Kamaghɨn amizɨ, a me gamizɨma me Godɨn boribar mɨn otifi. Me amebaba ko afeziabar ghuzibar otifi, o mɨkarzibar ifongiamɨn, o gumazimɨn ifongiamɨn Godɨn boribar otivizir puvatɨ. Bar puvatɨ. God uabɨ me gamizɨma me an boribar otifi.</p>
<p>Akam uabɨ gumazimɨn mɨn oto. A bar Godɨn Otarir vamɨra, ezɨ God a gamizɨ a Godɨn gavgavim ko angazangarim ini. Ezɨ God anemadazɨma an en tongɨn iti. Ezɨ e an gavgavim ko angazangarimɨn gani. Ezɨ apangkuvim ko guizɨn akam bar a gizɨfa.</p>
<s2>Kar, Krais Iesusɨn Akar Aghuim.</s2>
</twocol>
<eject/>
<info category="h" value="PESTODE BILONG HOLI FAMILI" />
<ms1>PESTODE BILONG HOLI FAMILI</ms1>
<p2>(Sapos ol i laik, ol i ken kisim Rit 1 na 2 na Sam bilong Yia A bilong senisim Rit na Sam i stap hia)</p2>
<ms>1. RIT <rq>1 Sml 1:20-22, 24-28</rq></ms>
<mr>Akar dapanim: Kɨ Samuel isɨ Ekiam danɨngasa. Eghtɨ a Ekiamɨn ingangarim zurarama a damuam.</mr>
<s1>Akar kam, akɨnafarir faragha zuim, Samuel osirizimɨn aven iti.</s1>
<twocol>
<p>Ezɨ dughiar mong otevimɨn gɨn Hana navim asangi, egha otarim bate. Egha ghaze, “Kɨ Ikiavɨra Itir Godɨn azarazɨma a borir kam na ganɨngi. Ezɨ kɨ ziam Samuel a gatɨ.”</p>
<p>Arazir kamɨn gɨn, Elkana ko an dɨpenimɨn itir darazi, Silon nguibamɨn mavanang egh azenibar vaghvagha me ofa gami moghɨra damuasa. Egh a uaghan Ikiavɨra Itir God, ko dɨkɨrɨzir akam bagh ofa damuam. Ezɨ Hana me ko zuir puvatɨgha kamaghɨn uan pam mɨgei, “Borim tong ekevegh gɨvagh otem ateghtɨ, kɨ a inigh Ikiavɨra Itir God, danɨngam. Eghtɨ a Ikiavɨra Itir Godɨn Dɨpenimɨn ikɨ mamaghɨra ikiam.”</p>
<p>Ezɨ gɨn borim otem ategha gɨvazɨ, Hana a inigha, bizir kaba sara inigha Ikiavɨra Itir God bagh ofa damuasa Silon nguibamɨn itir Purirpenimɨn ghuavanadi. Bizir kaba: Bulmakaun apurir igiar 3plan azeniba itim ko, 10 kilogram plaua ko, beghiar me memen inimɨn isamizim, wainɨn dɨpam a gurizɨ an an iti, a bizir kaba inigha Ikiavɨra Itir Godɨn Purirpenimɨn zui. Me otogha gɨvagha, bulmakaun apurir igiar kam mɨsuegha gɨvagha, otarim inigha Eli bagha zui. Egha Hana kamaghɨn Eli mɨgei, “O, nan gumazir aruam, nɨ na gɨfoghavɨra iti, o puvatɨ? Kɨ amizir kam, faragha nɨn boroghɨn kagh tughav ikia Ikiavɨra Itir God ko mɨgei. Kɨ otarir kam uabɨ danɨngasa Ikiavɨra Itir God ko mɨgɨa an azangsɨsi, ezɨ a nan azangsɨzim ikara. Kamaghɨn, kɨ a isa Ikiavɨra Itir God ganɨdi. Eghtɨ an ikɨrɨmɨrim zurara Ikiavɨra Itir God baghvɨra ikɨ an ingangarim damuam.” Egha me dapaniba avigha Ikiavɨra Itir Godɨn iziam fe.</p>
<s2>Kar Godɨn Akam.</s2>
</twocol>
<ms>SAM <rq>Sam 84:2-3, 5-6, 9-10</rq></ms>
<s1>Ia akam ikaragh: Ekiam, gumazamizir nɨn Dɨpenimɨn itiba, me bar akongegh.</s1>
<b/>
<q1>O Ikiavɨra Itir God, nɨ Godɨn Gavgavir Bar Ekiam Itim.</q1>
<q2>Nɨn dɨpenim a bar moghɨra dera.</q2>
<q1>Nan navir averiamɨn, kɨ nɨn dɨpenim dughiabar zurara gumaziba uari akuvi naghɨn aven ikiasa.</q1>
<q2>Nan ifongiam kamakɨn, kɨ nɨn dɨpenim bar a gifonge.</q2>
<q2>Nɨ Godɨn angamra itim.</q2>
<q2>Kɨ uan mɨkarzim ko nɨghnɨzim sara, nɨ bagh bar akuegh, ighiabar amuam.</q2>
<b/>
<s1>Ia akam ikaragh: Ekiam, gumazamizir nɨn Dɨpenimɨn itiba, me bar akongegh.</s1>
<b/>
<q1>Nɨn Dɨpenimɨn aven itir darasi,</q1>
<q2>men naviba deragha bar akonge,</q2>
<q2>me zurara nɨn ziam fava ighiaba bati.</q2>
<q4>(Ighiam gamua an suiam atugha avughsegha ua ighiam gami.)</q4>
<b/>
<q1>Gumazamizir nɨn gavgavim iniasa amiba,</q1>
<q2>me nɨ bagha Saionɨn mɨghsɨamɨn mangasa ifongeziba, me bar akongegh.</q2>
<b/>
<s1>Ia akam ikaragh: Ekiam, gumazamizir nɨn Dɨpenimɨn itiba, me bar akongegh.</s1>
<b/>
<q1>O Ikiavɨra Itir God, nɨ Jekopɨn God.</q1>
<q2>Nɨ Godɨn gavgavir ekiam itim,</q2>
<q2>nɨ nan azangsɨzim barakigh.</q2>
<q4>(Ighiam gamua an suiam atugha avughsegha ua ighiam gami.)</q4>
<q1>O God, nɨ en atrivimɨn gan, deragh a damu.</q1>
<q2>A uabɨ oramɨn mɨn e moga, deravɨra e geghufi.</q2>
<q2>Nɨ uabɨ ua bagh a ginabazɨ, an atrivimɨn iti.</q2>
<q2>Nɨ deravɨram a damu.</q2>
<b/>
<s1>Ia akam ikaragh: Ekiam, gumazamizir nɨn Dɨpenimɨn itiba, me bar akongegh.</s1>
<ms>2. RIT <rq>1 Jo 3:1-2, 21-24</rq></ms>
<mr>Akar dapanim: An e dɨbora ghaze, e Godɨn boriba. Ezɨ bar guizbangɨra, e Godɨn boribar mɨn iti.</mr>
<s1>Akar kam, akɨnafarir faragha zuim, Jon an osirizimɨn aven iti.</s1>
<twocol>
<p>Ia nɨghnɨgh, Afeziar Ekiam bar e gɨfuegha en dɨghorim gami. Egha ziar kam, Godɨn boriba, e gatɨ. Ezɨ guizbangɨra, e an boribara. Nguazir kamɨn gumazamiziba God gɨfozir puvatɨ, me kamaghɨn uaghan e gɨfozir puvatɨ. Nan adarasi, e datɨrɨghɨn Godɨn boriba. Egha e fozir puvatɨ, e gɨn manmaghɨn otivam. God bizir kam tɨghar en akagham. E kamaghɨn fo, Krais uamategh nguazir kamɨn izɨtɨ, e uan damazibar deravɨra an ganam. Egh an mɨn otogham.</p>
<p>Nan adarasi, en navir averiaba kamaghɨn mɨkɨman koghan suam, ia ikufi, eghtɨ e Godɨn damazimɨn atiatingan kogham. E Godɨn arazibar gɨn mangɨva a ifongezir arazibar amuva, kamaghɨn e bizitam bagh an azangsɨghtɨ, an e danɨngam. Kar an akar ekiam: e nɨghnɨzir gavgavim an Otarim Krais Iesusɨn ikɨ. Egh an e mɨkemezir moghɨn, e uari uarigh ifuegham. Tina an akamɨn gɨn mangɨva a Godɨn poroghɨv ikɨtɨ, God an poroghɨv ikiam. God uan Duam e ganɨngizɨ, ezɨ an Duar kam en akazɨ, e fo, God e ko iti.</p>
<s2>Kar Godɨn Akam</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Ekiam, nɨ en navibagh iraghtɨ e nɨn otarimɨn akam kuariba arigh a baragham.</p3>
<p2>Aleluia.</p2>
<ms>GUTNIUS <rq>Lu 2:41-52</rq></ms>
<mr>Akar dapanim: Amebam ko afeziam a buria ghua gɨn Godɨn Dɨpenir mɨriamɨn an api. A Judabar tisabar torimɨn aperaghav iti.</mr>
<s1>Ia, Krais Iesusɨn Akar Aghuir Luk osirizim, a baragh.</s1>
<twocol>
<p>Azeniba zurara Iesusɨn amebam ko afeziam, God Israelbagh Itazir Dughiamɨn Isam bagha Jerusalemɨn zui. Ezɨ an azenir 12 plan otogha, arazim mɨrara me isam bagha zui. Isam gɨvazɨma, an gɨn, an amebam ko afeziam uamategha nguibamɨn zuima, aningɨn otarim Iesus, a Jerusalemra itima aning a gɨfozir puvatɨ. Aning ghaze, a ti uan namakaba ko izi. Egha aruer kamɨn ghuavɨra iti. Egha aning maghɨra uan namakaba koma anababar torimɨn a bagha rui. Egha aning an apizir puvatɨ, egha aning a bagh ruiasa uamategha Jerusalemɨn zui. Dughiar mɨkezimɨn gɨn aning Godɨn Dɨpenimɨn avɨzimɨn an api. A tisabar torimɨn aperaghav iti, egha me baregha azangsɨzibar me gami. Gumazir kaba bar an fofozim ko akar ikarvazir kaba baregha egha dɨgavir kuram gami. Ezɨ an amebam ko afeziam an apigha, egha dɨgavir kuram gami. Egha an amebam kamaghɨn a mɨgei, “Nan otarim, nɨ tizim bagha arazir kurar kamɨn ga gami? Ga nɨ bagha bar osemegha nɨ buri.” Ezɨ a kamaghɨn aningɨn azara, “Gua tizim bagha na buri? Gua ti fozir puvatɨ, kɨ uan Afeziamɨn Dɨpenimɨn aven ikiam?” Ezɨ an aningɨn mɨgeir bizimɨn mɨngarim aning a gɨfozir puvatɨ. Egha a aningɨn akam baregha aning ko Nasaretɨn uaghiri. Ezɨ an amebam bizir kaba baregha dagh nɨghnɨghavɨra iti. Ezɨ Iesus fofozim ko mɨkarzim sarama aghui. Ezɨ an araziba God koma gumazibagh amima, me a gifonge.</p>
<s2>Kar, Krais Iesusɨn Akar Aghuim.</s2>
</twocol>
<eject/>
<info category="h" value="1. JANUARI: MARIA, MAMA BILONG GOD" />
<ms1>1. JANUARI: MARIA, MAMA BILONG GOD</ms1>
<ms>1. RIT <rq>Nam 6:22-27</rq></ms>
<mr>Akar dapanim: Me nan iziam dɨponam, egh kɨ Israelia deraghvɨra me damusɨ, me nan azangsɨgham.</mr>
<s1>Akar kam, Israelian Dɨbobonimɨn Akɨnafarim, o Namba, an aven iti.</s1>
<twocol>
<p>Ikavɨra Itir God kamaghɨn Moses mɨgei, “Nɨ Aron uan otariba ko, nan arazir kɨ deragh Israelia damuamim an gun me mɨkɨm. Me kamaghɨn Israelia mɨkɨm, ‘Ikiavɨra Itir God, deraghvɨra ia damuva egh deraghɨvɨra ian ganam. Ikiavɨra Itir God, ian apangkuv egh, mati an guamɨn angazangarim ia gisirazɨ moghɨn, deraghvɨra ian ganam. Egh Ikiavɨra Itir God, navir aghuim ian ikɨ, egh ia damutɨ ian dabirabim deragham.’ Eghtɨ arazir kamɨn me nan ziam dɨpon egh suam, Ikiavɨra Itir God, deraghɨvɨra Israelia damu. Eghtɨ kɨ bar deraghvɨra me damuam.”</p>
<s2>Kar Godɨn Akam.</s2>
</twocol>
<ms>SAM <rq>Sam 67:2-3, 5, 6, 8</rq></ms>
<s1>Ia akam ikaragh: God nɨ en apangkuvigh deravɨrama e damu.</s1>
<b/>
<q1>God, e kamaghɨn nɨn azai, nɨ deraghvɨra e damuva en apangkuv</q1>
<q2>Mati nɨn angazangarim e gisirazɨ moghɨn,</q2>
<q2>nɨ ragh en gan en akurvagh.</q2>
<q4>(Ighiam gamua an suiam atugha avughsegha ua ighiam gami.)</q4>
<q1>Eghtɨ nguazimɨn gumazamiziba ganigh nɨn arazibagh fogham.</q1>
<q2>Me kamaghɨn fogham, nɨ gavgavir bar ekiam ikia men akurvasi.</q2>
<b/>
<s1>Ia akam ikaragh: God nɨ en apangkuvigh deravɨrama e damu.</s1>
<b/>
<q1>Nɨ gumazamizibar araziba guizbangɨra da tuisɨgha, tuavir aghuim men akazɨ, me nɨn ifongiamɨn gɨrara zui.</q1>
<q2>Kamaghɨn, gumazamizibar naviba bar akueghɨva, ighiaba bangɨ nɨn ziam fam.</q2>
<q4>(Ighiam gamua an suiam atugha avughsegha ua ighiam gami.)</q4>
<b/>
<s1>Ia akam ikaragh: God nɨ en apangkuvigh deravɨrama e damu.</s1>
<b/>
<q1>O God, nan ifongiam, gumazamiziba bar nɨ gifuegh nɨn ziam fɨ, nɨn ziar ekiam pɨrafam. Bar guizbangɨra, God deragha e gami.</q1>
<q2>Nguazimɨn gumazamiziba bar an atiating an apengan ikɨ.</q2>
<b/>
<s1>Ia akam ikaragh: God nɨ en apangkuvigh deravɨrama e damu.</s1>
<ms>2. RIT <rq>Ga 4:4-7</rq></ms>
<mr>Akar dapanim: Dughiar God inabazimra, a uan Borim amadazɨma, a ize. Ezɨ amizim a bate.</mr>
<s1>Akar kam, akɨnafarir Pol Galesian gumazamiziba baghava an osirizimɨn aven iti.</s1>
<twocol>
<m>Ezɨ God kamaghɨn ifonge, e an boribar otivasa, egha Moses Osirizir Arazibar apengan itir gumazamiziba, a uam e givezasa. God fomɨra e givezasa dughiam ginaba. Ezɨ dughiar a fomɨra inabazim datɨrɨghɨn otozɨ, ezɨ a uan otarim amadazɨma a ize. Ezɨ amizim a bate. Ezɨ a gumazir Moses Osirizir Arazibar apengan itimɨn mɨn oto. Ezɨ e Moses Osirizir Arazibar apengan itir gumazamiziba, a ua e ini. Ezɨ ia datɨrɨghɨn Godɨn boribagh ava. Ezɨma God uan Otarimɨn Duam amadazɨma an en navir averiabar iti. Ezɨ Duar kam en aven kamaghɨn dei, “O Ame! Nan afeziam.” Kamaghɨn, nɨ ua pura ingangarir gumazir kɨnimɨn itir puvatɨ. God nɨ gamizɨ nɨ an borim gava. Egh nɨ fogh, nɨ an bizir aghuir inabaziba iniam.</m>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Fomɨra God uan akam, akam inigha izir gumazibar akatorimɨn en inazir afeziaba me keme. Ezɨ datɨrɨghɨn a uan akam uan otarimɨn aktorimɨn e mɨgei.</p3>
<p2>Aleluia.</p2>
<ms>GUTNIUS <rq>Lu 2:16-21</rq></ms>
<mr>Akar dapanim: Sipsibar garir gumaziba, Maria ko Josepɨn gari, aning iti. Ezɨ borim bulmakauba dagheba apir danganim girɨghav iti. Ezɨ amebam otezir dughiamɨn gɨn aruer namba 8 otozɨ, me ziam Iesus a gat.</mr>
<s1>Ia, Krais Iesusɨn Akar Aghuir Luk osirizim, a baragh.</s1>
<twocol>
<p>Egha me zuamɨra ghuava Josep ko Marian api, egha borimɨn garima a bulmakauba apir danganim girɨghav iti. Egha sipsipbar garir gumaziba borimɨn ganigha, egha ensel borimɨn gun me mɨkemezir akabar gun gumazir igharazibav gei. Ezɨ gumazamiziba sipsipbar garir gumazibar eghaghanim baregha dɨgavir kuram gami. Ezɨ Maria bizir kaba uan navir averiam gatɨgha, egha dagh nɨghnɨghavɨra iti. Ezɨ sipsipbar garir gumaziba uamatenge. Ensel me mɨkemezɨ me oraghizɨ moghɨn bizibar gari, da otifi. Kamaghɨn me bar akuegha Godɨn ziam fa zui.</p>
<p>Ezɨ 7 plan dughiaba gɨvazɨma an mɨkarzir mogomem aghoramin dughiam otozɨ me ziam Iesus a gatɨ. Maria tɨghar navim asangam, ensel faragha a gatɨzir ziam.</p>
<s2>Kar, Krais Iesusɨn Akar Aghuim.</s2>
</twocol>
<eject/>
<info category="h" value="PESTODE BILONG EPIFANI" />
<ms1>PESTODE BILONG EPIFANI</ms1>
<ms>1. RIT <rq>Ais 60:1-6</rq></ms>
<mr>Akar dapanim: Kɨ ian Ekiam, nan anzangarim ko gavgavim, ian gara ia gisira.</mr>
<s1>Akar kam, Godɨn akam inigha izir gumazim Aisaia, an osiri.</s1>
<twocol>
<q1>Ikiavɨra Itir God kamaghɨn mɨgɨa ghaze:</q1>
<q2>O Jerusalem, kɨ Ikiavɨra Itir God, nan gavgavir ekiam otogha angazangarimɨn mɨn nɨ gisira.</q2>
<q2>Nan ziar ekiam oto, mati amɨnim tirazɨ aruem anadi moghɨn.</q2>
<q2>Kamaghɨn, nɨ dɨkavigh aruemɨn mɨn isiragh.</q2>
<q1>Nɨ gan, ghuariar pɨziba nguazir kamɨn danganiba bar da avara.</q1>
<q2>Mɨtater kuram, kantriba bar da modi.</q2>
<q1>Eghtɨ Ikiavɨra Itir God otogh an angazangarir gavgavim nɨ bagh izɨ,</q1>
<q2>egh nɨ gisiraghtɨ gumazamiziba an ganam.</q2>
<q1>Eghtɨ kantrin igharazibar gumazamiziba nɨn angazangarir kamɨn ganigh, egh nɨ bagh izam.</q1>
<q2>Eghtɨ atriviba uaghan nɨn angazangarir ekiar kamɨn ganigh,</q2>
<q2>egh me dɨkavigh nɨ bagh izam.</q2>
<b/>
<q1>Nɨ kogh pɨn tintinibar gantɨ, nɨn gumazamiziba uari akuvagh nɨ bagh izam.</q1>
<q2>Nɨn otariba nguibar saghuiabar ikegh me ko daru izam.</q2>
<q2>Eghtɨ kantrin igharazibar gumazamiziba nɨn guiviba isɨ uan ghuribagh afegh, mati men ameboghfeziaba me afegh, egh me inigh izam.</q2>
<q1>Eghtɨ nɨ bizir kamɨn ganigh, nɨn guam angazangarimɨn mɨn taghtaghtɨ,</q1>
<q2>nɨn navir averiam bar moghɨram akuegham.</q2>
<q1>Guizbangɨra, kurir ekiaba, bizir aghuir avɨriba inigh ongarim abɨgh nɨ bagh izam,</q1>
<q2>eghtɨ nɨ dagɨaba ko bizir aghuiba nguazir kamɨn kantriba dama da iniam.</q2>
<q1>Midian kantri ko Efan kantri, aningɨn gumazamiziba, uan kamelɨn avɨriba inightɨ, da bizir aghuir avɨriba ater nɨ bagh izam.</q1>
<q2>Egh uaghan Seban kantrin golba ko pauran mughuriar aghuim zuiba inigh nɨ bagh izam.</q2>
<q2>Kɨ Ikiavɨra Itir God, me tuavimɨn izɨ nan iziar ekiam fam.</q2>
<s2>Kar Godɨn Akam.</s2>
</twocol>
<ms>SAM <rq>Sam 72:1-2, 7-8, 10-13</rq></ms>
<s1>Ia akam ikaragh: Ekiam, nguazimɨn kantriba bar moghɨra nɨn iziam fam.</s1>
<b/>
<q1>O God, nɨ atrivim uan arazir aghuiba, deravɨrama a geghan.</q1>
<q2>Eghtɨ a kotɨn aven deragh gumazamiziba tuisɨgham.</q2>
<q2>Nɨn kotiar araziba, da bar guizbangɨra zui,</q2>
<q2>egh nɨ atrivir kamɨn akuraghtɨ an kotiar araziba guizbangɨra mangɨ.</q2>
<q1>Eghtɨ a nɨn gumazamiziba ko gumazir onganarazibagh amiba,</q1>
<q2>an arazir aghuimra, me gativagh,</q2>
<q2>guizɨn arazimɨn gɨn mangɨ men araziba tuighsɨgham.</q2>
<b/>
<s1>Ia akam ikaragh: Ekiam, nguazimɨn kantriba bar moghɨra nɨn iziam fam.</s1>
<b/>
<q1>A ikɨvɨra ikiamin dughiar kam, gumazamiziba arazir aghuimra gɨn mangam.</q1>
<q2>Iakɨnim isiraghavɨra itir dughiamɨn, dabirabir aghuim otiv mangɨvɨra ikiam.</q2>
<b/>
<q1>An atrivimɨn ikɨ gumazamizir ongarimɨn roghɨra itiba ko saghon itiba, me gativagh men ganam.</q1>
<q2>Eghtɨ an nguazir oteviba, Yufretisɨn dɨpamɨn ikegh mangɨ nguazir kam bar an mangam.</q2>
<b/>
<s1>Ia akam ikaragh: Ekiam, nguazimɨn kantriba bar moghɨra nɨn iziam fam.</s1>
<b/>
<q1>Spenɨn kantrin atriviba ko arighatɨzibar atriviba, me bizir aghuiba a danɨngam.</q1>
<q2>Uaghan, Seban kantri ko, Arebian kantrin atriviba, me a bagh takisba inigh izam.</q2>
<q1>Atriviba bar izɨ a bagh teviba apɨram.</q1>
<q2>Eghtɨ kantriba bar, dar gumazamiziba an ingangaribar amuam.</q2>
<b/>
<s1>Ia akam ikaragh: Ekiam, nguazimɨn kantriba bar moghɨra nɨn iziam fam.</s1>
<b/>
<q1>Guizbangɨra, an onganarazibagh amir gumazibar dɨmdiaba baregha men akurvasi.</q1>
<q2>Gumazir onganarazibagh amua ikia akurvaziba men puvatɨziba,</q2>
<q2>a uabɨ men akurvasi.</q2>
<q1>Gumazir onganarazibagh amua gavgaviba puvatɨziba,</q1>
<q2>a men apangkufi.</q2>
<q2>Gumazir biziba puvatɨziba a ua me isi.</q2>
<b/>
<s1>Ia akam ikaragh: Ekiam, nguazimɨn kantriba bar moghɨra nɨn iziam fam.</s1>
<ms>2. RIT <rq>Ef 3:2-3a, 5-6</rq></ms>
<mr>Akar dapanim: Ia akar aghuir kamɨn, ia ikɨzir igharazibar gumazamiziba, ia e ko uari inigha ikɨzir vamɨra ko mɨkarzir vamɨran otifi.</mr>
<s1>Akar kam, akɨnafarir Pol Efesusɨn gumazamiziba baghava an osirizimɨn aven iti.</s1>
<twocol>
<p>Ia ti oreghama, God apangkuvim ikia ia bagha ingangarir kam na ganɨngi. Egha God uan nɨghnɨzir mogomem azenan aneka, egha na gamizɨ, kɨ a gɨfo. Kɨ mong an gun osiri,</p>
<p>Faragha zuir dughiaba, God gumazamiziba nɨghnɨzir mogomer kamɨn me mɨkemezir puvatɨ. Ezɨ datɨrɨghɨn God uan Duamɨn tuavimɨn uan aposelɨn a baghavɨra itiba ko an akam inigha izir gumazibar akazɨ an azenim girɨ. Nɨghnɨzir mogomer kam a kamakɨn: Akar aghuimɨn aven Kantrin Igharazibar Gumaziba ko Judaba uaghara, God uan bizir aghuiba isa bar moghɨra me ganɨdi. Me uari ko ikia mati nivafɨzir vamɨran aven iti. Me bar moghɨra, Krais Iesusɨn ingangarimɨn tuavimɨn, bizir God e bagha akam akɨriziba e da iniam.</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>E Ekiamɨn mɨkovezim aruem anadi naghɨn an ganigha, an iziam fasa izi.</p3>
<p2>Aleluia.</p2>
<ms>GUTNIUS <rq>Mt 2:1-12</rq></ms>
<mr>Akar dapanim: E aruem anadi naghɨn Ekiamɨn mɨkovezimɨn ganigha egha an iziam fasa izi.</mr>
<s1>Ia, Krais Iesusɨn Akar Aghuir Matyu osirizim, a baragh.</s1>
<twocol>
<p>Maria Distrigh Judian aven itir nguibam Betlehemɨn Iesus bate. Dughiar kamɨn Herot, Atrivimɨn iti. Amebam Iesus batezɨma fofozir gumazir maba aruem anadi naghɨn ikegha Jerusalemɨn ize.* Egha me kamaghɨn azai, “Borir Judabar Atrivimɨn ikiamim, amebam a batezɨ a managh iti? E an gun mɨgeir mɨkovezim aruem anadi naghɨn an ganigha an ziam fasa izi.” Ezɨ Herot akar kam baregha an dɨghorim a bɨra. Ezɨ Jerusalemɨn itir darazi uaghan kamaghɨn ami. Egha Herot ofa gamir gumazir ekiaba ko Judan arazibagh fozir gumazibar diagha me akuvagha kamaghɨn men azai, “God Uam E Iniasa Mɨsevezir Gumazim, an amebam managh a batam?” Ezɨ me ghaze, “Judian Distrighɨn aven itir nguibam Betlehemɨn, an amebam a batam. E bizir kam kamaghɨn a gɨfo, Godɨn akam inigha izir gumazimɨn osizirim kamaghɨn iti,</p>
<q>‘Nɨ Betlehem, nɨ Judan nguazimɨn aven iti.</q>
<q>Nɨ Judabar nguibar ekiabar tongɨn uaghan ziam iti, nɨn aven atrivir ekiatam azenim giram,</q>
<q>egh a nan gumazamiziba Israelbagh ativagham.’ ”</q>
<p>Ezɨ Herot averara aruem anadi naghɨn izezir gumazibar diagha mɨkovezim otozir dughiam bagha men azai. A me faraghavɨra mɨkovezimɨn apizir dughiam gɨfogha, egha me isa Betlehemɨn me amadagha kamaghɨn me mɨgei, “Ia mangɨ borim bativsɨ deraghvɨra rui. Ia a batoghɨva ua na bagh mɨgɨrɨgɨam amadagh. Eghtɨ kɨ uaghan mangɨ, an ziam fam.”</p>
<p>Me Herot baregha zuima mɨkovezir me faragha aruem anadi naghɨn ganizim, men faragha ghua borim itir danganim batogha a gisɨrara iti.* Me mɨkovezimɨn ganigha bar akonge. Egha me dɨpenimɨn aven ghua borim bato, a uan amebam Maria ko. Me tevibar pɨrigha avigha ghuaghira borimɨn ziam fe. Egha me uan mɨtariba kuigha bizir aghuir a bagha inigha izezibar an ekarim gami. Me gol ko mughuriar aghuim itir borem ko avir mɨgharir muguriar aghuim gamim da isava a ganɨngi.</p>
<p>Ezɨ God irebamɨn me batogha Herot bagh ua mangan me anogoroke. Ezɨ me tuavir igharazimɨn uamategha uan nguibamɨn ghue.</p>
<s2>Kar, Krais Iesusɨn Akar Aghuim.</s2>
</twocol>
<eject/>
<info category="h" value="BAPTAIS BILONG BIKPELA JISAS KRAIS" />
<ms1>BAPTAIS BILONG BIKPELA JISAS KRAIS</ms1>
<p2>(Sapos ol i laik, ol i ken kisim Rit 1 na 2 na Sam bilong Yia A bilong senisim Rit na Sam i stap hia)</p2>
<ms>1. RIT <rq>Ais 40:1-5, 9-11</rq></ms>
<mr>Akar dapanim: Ekiamɨn gavgavim azenan otoghtɨma, nguazimɨn gumazamiziba an ganam.</mr>
<s1>Akar kam, Godɨn akam inigha izir gumazim Aisaia, an osiri.</s1>
<twocol>
<q1>Ian God ghaze,</q1>
<q2>“Ia gavgavim isɨ nan gumazamizibar anɨngtɨ, me navir amɨrɨzimɨn ikɨ.</q2>
<q1>Ia apangkuvim itir akar aghuir kam isɨ, Jerusalemɨn nguibamɨn gumazamiziba me mɨkɨm gavgavim me danɨng.</q1>
<q2>Egh kamaghɨn nan gun me mɨkɨm suam, kɨ Ikiavɨra Itir God, kɨ uan dafarimɨn men arazir kuraba ikaragha bar dughiar ruarimɨn me ataghizɨ me kalabusɨn ike.</q2>
<q1>Ezɨ datɨrɨghɨn kɨ men mɨzaziba ko ingangarir ekiam agɨvagha men arazir kuraba gɨn amadazɨ, me fɨriaghire.”</q1>
<q1>Ezɨ gumazir tiarir mam kamaghɨn dia ghaze,</q1>
<q2>“Ia, gumaziba puvatɨzir danganimɨn, Ikiavɨra Itir God baghɨva tuaviba azenɨva dar kɨr.</q2>
<q1>Egh danganir zariba apemɨva,</q1>
<q2>mɨghsɨaba ko akɨribagh kutɨ da magɨrɨ.</q2>
<q1>Egh tuavir ikɨzɨrɨziba, ia dar ingarightɨ da voroghɨra mɨneghɨrɨgh.</q1>
<q2>Egh tuavir ikuraba, ia deraghvɨra dar akɨr.</q2>
<q1>Eghtɨ Ikiavɨra Itir Godɨn angazangarir gavgavim ko iziar ekiam azenim girɨghtɨ,</q1>
<q2>nguazir kamɨn gumazamiziba bar moghɨram an ganam.”</q2>
<q1>Kar Ikiavɨra Itir Godɨn, akatorimɨn otozir mɨgɨrɨgɨam.</q1>
<q1>O Saionɨn gumazamiziba, ia mɨghsɨar ekiamɨn mavanangɨva, akar aghuim akun.</q1>
<q2>O Jerusalemɨn gumazamiziba, ia pamtemɨn dɨmɨva akar aghuim akun.</q2>
<q2>Nɨ atiatingan kogh, akamɨn gun Judan nguibaba me mɨkɨm suam,</q2>
<q2>“Ia gan, ian God a izi!”</q2>
<q1>Ia gan. Ikiavɨra Itir God, ian God, a uan gavgavir ekiam sara izi.</q1>
<q1>A uan apaniba dɨkabɨragha gɨfa,</q1>
<q2>egha a uan gumazamiziba,</q2>
<q2>ua me fɨrigha me inigha uan ivezimɨn mɨn men akua izi.*</q2>
<q1>A sipsipbagh eghuvir gumazimɨn mɨn, uan gumazamiziba deragha me geghuva men gari.</q1>
<q2>A zurara uan agharimningɨn sipsipɨn nguziba akumakua me isa uan evarim garɨgha me ateragha rui.</q2>
<q2>A sipsipɨn amebar nguzir bar muziariba itiba, a men asughasugha me isa tuaviba men akakagha, men akua zui.</q2>
<s2>Kar Godɨn Akam.</s2>
</twocol>
<ms>SAM <rq>Sam 104:1-4, 24-25, 27-30</rq></ms>
<s1>Ia akam ikaragh: Nan duam, an Ekiamɨn iziam fe.</s1>
<b/>
<q1>Kɨ uan navir averiamɨn aven Ikiavɨra Itir Godɨn ziam fam!</q1>
<b/>
<q1>O Ikiavɨra Itir God, nan God, nɨ bar pɨn iti.</q1>
<q2>Nɨn ziam bar pɨn ikia egha nɨ atrivir bar ekiam.</q2>
<q1>Angazangarim nɨ evara, mati gumazim nim avara.</q1>
<q2>Nɨ overiam atɨzɨma mɨkoveziba bar iti, mati gumazim purirpenim asaragha benimɨn a ikezɨma a iti.</q2>
<b/>
<s1>Ia akam ikaragh: Nan duam, an Ekiamɨn iziam fe.</s1>
<b/>
<q1>Nɨ uan dɨpenim dɨpar pɨn itibagh isɨn an ingari.</q1>
<q2>Ezɨ overiamɨn mɨghariba, da mati nɨn karis, ezɨ amɨnim nɨ atera zui.</q2>
<q1>Nɨ amɨnim amadi a nɨn akaba atera zui.</q1>
<q2>Ezɨ overiamɨn onɨmariba ko avir mɨzariaba nɨ dagha amima, da nɨn ingangarir gumazibar iti.</q2>
<b/>
<s1>Ia akam ikaragh: Nan duam, an Ekiamɨn iziam fe.</s1>
<b/>
<q1>O Ikiavɨra Itir God, nɨ bizir bar avɨrimɨn ingari!</q1>
<q2>Nɨ bar fofozir ekiam ikia bizir avɨrir kaba bar adar ingari.</q2>
<q2>Ezɨ bizir nɨ ingarizir kaba, nguazim bar a gizɨfa.</q2>
<q1>E munagh gari, ongarim ikia bar ekefe,</q1>
<q2>ezɨ angamra ia itir bizir avɨriba iti, osirir ekiaba ko doziba, ko bizir igharaziba an iti.</q2>
<q2>Ezɨ e da mengan ibura.</q2>
<b/>
<s1>Ia akam ikaragh: Nan duam, an Ekiamɨn iziam fe.</s1>
<b/>
<q1>Angamra itir biziba bar nɨrara gari,</q1>
<q2>mɨtiriam men azir dughiam nɨ dagheba me danɨngasa me nɨrara mɨzuai.</q2>
<q1>Nɨ dagheba me ganɨdima me api.</q1>
<q2>Nɨrara dagher aghuiba me ganɨdi,</q2>
<q3>men naviba izɨva egha kuatɨgha iti.</q3>
<b/>
<s1>Ia akam ikaragh: Nan duam, an Ekiamɨn iziam fe.</s1>
<b/>
<q1>Guizbangɨra, nɨ akɨrim ragha me gasarazɨ me atiati.</q1>
<q2>Men angamra itir ikɨrɨmɨrim nɨ me dama a inizɨ me ariaghɨre,</q2>
<q3>egha men mɨkarziba ua nguazir mɨnemniamɨn oto.</q3>
<q1>Nɨ ikɨrɨmɨrir angamra itim anɨdir amɨnim me ganɨngizɨ, me angamra iti.</q1>
<q2>Nɨ nguazimɨn bizir igiabagh amima da otifi.</q2>
<b/>
<s1>Ia akam ikaragh: Nan duam, an Ekiamɨn iziam fe.</s1>
<ms>2. RIT <rq>Ta 2:11-14; 3:4-7</rq></ms>
<mr>Akar dapanim: An e ruezɨ e borir igiabar mɨn otoifi, ezɨ Godɨn duam ikɨrɨmɨrir igiam e ganɨngi.</mr>
<s1>Akar kam, akɨnafarir Pol Taitas baghava an osirizimɨn aven iti.</s1>
<twocol>
<p>E fo, Godɨn apangkuvim azenim girɨgha gɨvazɨ, gumazamiziba bar an gari. God uan apangkuvir kamɨn en akurvasi. God uan apangkuvir kamɨn en sure gamua ghaze, e God aghuazir araziba ataghraghɨva egh nguazir kamɨn arazir ifongeziba ataghragham. Egh uaghan navir ghurimɨn araziba dɨkabɨnɨva egh arazir God ifongezir aghuibar amuasa, en sure gami. Guizbangɨra e nguazir kamɨn gumazamizibar tongɨn iti, ezɨ God uan apangkuvimɨn tuavimɨn a ifongezir arazibar gɨn mangasa, en sure gami. Dughiar e nguazir kamɨn itim, e bizir e damightɨma e bar akueghamim bagha mɨzuai. A kamakɨn, e Krais Iesusɨn angazangarim ko gavgavir ekiam sara izamin dughiam bagha mɨzuai. An en Godɨn Gavgavim ko en Akurvazir Gumazim. Krais kamaghɨn ifonge, a uam e iniva egh a en arazir kuraba adangasa. Eghtɨ e bar zuegh an gumazamizibar mɨn ikiam. Egh e arazir aghuibar dar amusɨ bar ifongegham. Bizir kam bagha, a uabɨ uan mɨkarzim anigha, areme.</p>
<p>Ezɨ God, en Akurvazir Gumazim, a bar e gifonge, egha en apangkuvigha arazir aghuimɨn e gami. Ezɨ dughiar an arazir kam azenim girɨzɨ, an en akura. An en arazir aghuir e uari amizibagh nɨghnɨzir puvatɨ, egha en akura. Puvatɨ. An apangkuvimra, an en akura. An e rue, ezɨ tuavir kamɨn a en akura. Dughiar kamɨn a uan Duam e ganɨngizɨ, ezɨ an Duam e gamizɨ, e an borir bar igiabar mɨn otifi. Krais Iesus, a Gumazir en Akurvazim, an ingangarimɨn God uan Duamɨn gavgavir avɨriba bar e ginge. God kamaghɨn ifonge, Krais en apangkuvigha e gamima e Godɨn damazimɨn gumazamizir aghuibar otifi. E an boribagh ava, egh gɨn bizir aghuir an e bagha inabaziba iniam. Kamaghɨn e ikɨrɨmɨrir aghuir an e bagha inabazim mɨzuai iti.</p>
<s2>Kar Godɨn Akam.</s2>
</twocol>
<ms>WELKAMIM GUTNIUS</ms>
<p2>Aleluia, Aleluia.</p2>
<p3>Jon ghaze,‘Gumazir man a izam, and gavgavim bar na gafira, A Godɨn duam ko avimɨn ia ruam."</p3>
<p2>Aleluia.</p2>
<ms>GUTNIUS <rq>Lu 3:15-16, 21-22</rq></ms>
<mr>Akar dapanim: Iesus ruegha God ko mɨgeima, overiam kuiaghɨrɨzɨma Godɨn duam a bagha zaghiri.</mr>
<s1>Ia, Krais Iesusɨn Akar Aghuir Luk osirizim, a baragh.</s1>
<twocol>
<p>Gumazamiziba bizir kabar garima men navir averiaba me ginivima me pura nɨghnɨgha ghaze, Jon ti God Ua Gumazamiziba Iniasa Mɨsevezir Gumazim? Ezɨ Jon bar men nɨghnɨziba ikara, “Kɨ dɨpamɨn ia rue. Ezɨ gumazir mam gɨn izam, an gavgavim bar nan gavgavim gafira. An dagarir asuabar beniba kɨ da firan gavgaviba puvatɨ. A Godɨn Duam ko avimɨn ia ruam.</p>
<p>Jon gumazamiziba ruer dughiam, Iesus uaghan, Jon a rue. Ezɨ Iesus uan afeziam God ko mɨgeima, overiam kuiaghrɨzɨ, Godɨn Duam bunbamɨn nivafɨzim gavagha a bagha izaghiri. Ezɨ tiarir mam overiamɨn otogha kamaghɨn mɨgei, “Nɨ nan Otarim, Otarir kɨ ifongezim. Kɨ nɨ bagha bar akonge.”</p>
<s2>Kar, Krais Iesusɨn Akar Aghuim.</s2>
</twocol>
</sile>